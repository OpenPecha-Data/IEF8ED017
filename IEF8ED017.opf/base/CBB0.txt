༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7013
n/a
ImageGroup:
ISBN:
13CN7015
n/a
Title:
དཔལ་ས་སྐྱའི་གདན་རབས།
dpal sa skya'i gdan rabs/
to-be-supplied
Author:
to-be-supplied
II C
Descriptor:
Original Publication:
Place:
Publisher:
II
In/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
n/a
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



དཔལ་ས་སྐྱའི་རིག་མཛོད།
++ 9, 12མ འ |
At
།
༄༅། །དཔལ་ས་སྐྱའི་གདན་རབས། །
མཁན་པོ་བསོད་ནམས་རྒྱ་མཚོས་མཛད།
77
དཔལ་ས་སྐྱའི་རིག་གཞུང་ཞིབ་འཇུག་ཚོགས་པས་བསྒྲིགས། །
བོད་ལྗོངས་མི་དམངས་དཔེ་སྐྲུན་ཁང་།



httlRsH
༣ དཔལ་ས་སྐྱའི་རིག་མཛོད་པོད་བཅུ་བཞི་པ།
༄༅། །དཔལ་ས་སྐྱའི་གདན་རབས་ངོ་མཚར་བང་མཛོད་
ཅེས་བྱ་བ་བཞུགས་སོ། །
མཁན་པོ་བསོད་ནམས་རྒྱ་མཚོས་མཛད།
དཔལ་ས་སྐྱའི་རིག་གཞུང་ཞིབ་འཇུག་ཚོགས་པས་བསྒྲིགས།
བོད་ལྗོངས་མི་དམངས་དཔེ་སྐྲུན་ཁང་།



图书在版编目(CIP)数据
历代萨迦赤巴传:藏文堪布朗加措著一拉
萨,西藏人民出版社,2012.12
(吉祥萨迦文库)
ISBN 978-7-223-03621-4
10历…I.O堪…0萨迦派- 僧侣一传记
藏语 N. DB949.92
中国版本图书馆 CIP 数据核字(2012)第225594号
历代產逸亦巴传
编著 堪布索朗加措
责任编辑 顿珠平措
封面设计 格次 格乐
版式设计
丹增巴桑
电脑排版
出版发行 西藏人民出版社(拉萨市林廓北路20号)
刷 成都东江印务有限公司
787x960 1/16
17.5
133 千
版次 2012年12月第1版
2012年12月第1次印刷
印数 01-3,000
书号 ISBN978-7-223-03621-4
定 价 52.00 元
版权所有,翻印必究
网址:http://www.sakya.org.cn
本张数次次数



༠༠
ས་ཆེན་ཀུན་དགའ་སྙིང་པོ།



དཔལ་ས་སྐྱའི་རིག་མཛོད་རྩོམ་སྒྲིག་ཨུ་ཡོན་ལྷན་ཁང་།
ཀྲུའུ་རེན། ལིའུ་རླིས་ཐང་།
ཀྲུའུ་རེན་སྐུ་གཞོན། ས་སྐྱ་དཔལ་ལྡན་དོན་ཡོད། ངག་དབང་།
ཨུ་ཡོན། བསྟན་རྒྱས། ཡེ་ཤེས་རྒྱལ་མཚན། རྐང་བཙུགས། ཀྲང་ཝེ་མིང་།
ཡང་ཧྲུའུ་ཀོང་། ཟླ་སྒྲོན། ཤེས་རབ་རྒྱ་མཚོ། བློ་གསལ་རྒྱ་མཚོ།
བཀྲ་ཤིས་སྒྲོལ་མ། ཏའོ་ཀྲེ། ཚུའེ་མིང་ཁྲེན། ལིའུ་ཧུང་། པད་མ་བྱང་ཆུབ།
ཁྲེན་མིང་། ཤེས་རབ་སྒྲོལ་མ།
གཙོ་སྒྲིག་པ། ས་སྐྱ་དཔལ་ལྡན་དོན་ཡོད།
གཙོསྒྲིག་གཞོན་པ། དགེ་ལེགས། དཀོན་མཆོག་རྒྱལ་མཚན། པ་སངས། ཐང་སྐྱ་མཐུ་སྟོབས།
吉祥萨迦文库编辑委员会
# #: ki] Z#
ཟླ[tt; &i • Ef it. EFE Gr]HE
& ཟླ: H& #puigkglgH SEE (g#g) Hayt (4 ）
jk© PH.jjn/#（4ER） ##*jluf# (4E）
# EE (4Eཟློ)gkg## (4ER)_Xi]; ( Eཚུ）
iÉ ( E%) EFF ( E%) |:# ( E )
PIN FU (E)
E : gsiju • EE E.fhE
[E: %k ##Djཉི Eཎྞཾ ##tཙྩ



མདུན་བསུའི་ཞུ་མཆིད།
དུས་ཀྱི་འཁོར་ལོའི་བགྲོད་མཚམས་སྐད་ཅིག་ཀྱང་མི་འཇོག་པའི་གནས་སྐབས་དང་བསྟུན་
ནས་སྐྱིད་སྡུག་དང་འཕེལ་འགྲིབ་ཀྱི་ཐང་འགག་མང་པོ་བརྒྱུད་པའི་དེ་རིང་། དུས་རབས་ཉེར་
གཅིག་པའི་སྒལ་ཟུར་ན་ཆེས་ཛ་དྲག་པའི་འགྲན་རྩོད་ཀྱི་སྤྱི་ཚོགས་ཁྲོད་འཚོ་བའི་མི་རྣམས་ཀྱིས་
ད་གཟོད་བསམ་པའི་དཔལ་ཡོན་གྱི་གལ་ཆེའི་རང་བཞིན་ལ་གོ་ཤེས་ཇེ་ཟབ་ཏུ་འགྲོ་བཞིན་ཡོད་
པར་བརྟེན། དུས་རབས་མང་པོར་དགོན་སྡེའི་ལྕགས་རི་ལས་བརྒལ་མ་མྱོང་བའི་བོད་ཀྱི་རིག་
གནས་ངོ་མཚར་ཅན་རྣམས་ད་ཆར་འཛམ་བུའི་གླིང་པ་ཕལ་མོ་ཆེའི་དོ་སྣང་བྱ་ཡུལ་ཞིག་ཏུ་འགྱུར་
བཞིན་ཡོད་པ་དང་། ལྷག་པར་བོད་བརྒྱུད་ནང་བསྟན་རིག་གནས་ཞེས་སྦྱངས་ན་ལུགས་གཉིས་
ཀྱི་དཀའ་གནད་འབད་མེད་དུ་གྲོལ་ཞིང་། བསྒོམས་ན་འཁོར་འདས་ཀྱི་དབྱེ་མཚམས་ཡུག་
གཅིག་ཏུ་འབྲེལ་ནུས་པའི་རིག་གཞུང་གི་རྒྱལ་པོ་འདི་ནི་རྒྱལ་ཁབ་ཕྱི་ནང་གི་མཁས་དབང་དང་
ཞིབ་འཇུག་པ་མང་པོས་མ་གྲོས་གཅིག་མཐུན་ངང་འཛམ་གླིང་སེམས་ཁམས་རིག་པའི་མ་ཡུམ་
དུ་བཀུར་བཞིན་ཡོད་པ་དང་། དེང་སང་འབྱོར་ཕྱུག་ཕུན་སུམ་ཚོགས་པའི་བདེ་སྐྱིད་ཀྱི་འཚོ་བ་
ཞེས་མཐོ་དམན་བར་གསུམ་གྱི་གླེང་གཞི་དང་སྨོན་གཞིར་གྱུར་པའི་བདེ་སྐྱིད་ཅེས་པ་དེའི་འབྱུང་
རྩ་བསམ་པའི་དཔལ་ཡོན་གྱི་འབྱུང་གནས་ཀྱང་ཡིན་པ་སོགས། སངས་རྒྱས་ཉིད་ཀྱིས། ངས་
ནི་ཁྱོད་ལ་ཐར་པའི་ལམ་བསྟན་གྱི། །ཐར་པ་རང་ལ་རག་ལས་ཤེས་པར་གྱིས། །ཞེས་གསུངས་པ་
ལྟར་སོ་སོའི་བློ་ནུས་ཀྱིས་འཇོན་ཚེ་ཕན་ཡོན་རྫོགས་མཐའ་མེད་པའི་རིག་པའི་གཞུང་ལུགས་
འདི་དག་ཉམས་པ་སླར་གསོ་དང་། མ་ཉམས་གོང་འཕེལ་གྱི་བྱ་བར་སྒོ་ཀུན་ནས་འབད་བརྩོན་
ལྷོད་མེད་བྱ་རྒྱུ་དེ། ང་ཚོར་ལས་ཀྱིས་བསྐོས་པའི་འོས་འགན་འདོར་ཐབས་མེད་པ་ཞིག་ཡིན་པ་



དཔལ་ས་སྐྱའི་རིག་མཛོད།
གཞིར་བཅས། དེ་སྔའི་ང་ཚོའི་ལས་ཀའི་ཁ་ཕྱོགས་གཙོ་བོ་དཔེ་རྙིང་འཚོལ་བསྡུ་དང་དཔེ་སྐྲུན་
བྱ་རྒྱུའི་ཐོག་བཞག་སྟེ། དཔལ་ས་སྐྱའི་དཔེ་མཛོད་ཁང་སོགས་ལ་ཞིབ་འཇུག་དང་དཔེ་རྙིང་བསྡུ་
རུབ་ཀྱི་ལས་ཀ་གང་འཚམ་བསྒྲུབས་ཡོད་པའི་ཁར་མུ་མཐུད་ས་སྐྱ་པའི་གསུང་རབ་ཡོངས་རྫོགས་
ཕྱོགས་བསྒྲིགས་ཞུ་རྒྱུའི་དམིགས་ཚད་ཀྱི་རྨང་གཞིའི་ཐོག་ད་ཐེངས་དཔལ་ས་སྐྱའི་རིག་མཛོད་
ཅེས་པའི་དཔེ་ཚོགས་རྩོམ་བསྒྲིགས་དང་དཔེ་སྐྲུན་བྱ་རྒྱུའི་ནང་གནའ་དེང་རིག་གཞུང་ཁག་
༡༽ སྔོན་བྱུང་ལོ་རྒྱུས་ཀྱི་གཏམ། ༢༽ བསླབ་བྱ་ནོར་བུའི་ཕྲེང་བ། ༣༽ཤེས་བྱ་རིག་པའི་གནས།
༤༽ མདོ་སྔགས་སྙིང་པོའི་ཉམས་བཞེས་བཅས་ཀྱི་ཁོངས་སུ་བསྡུ་བའི་སྒོ་ནས་དེ་དག་རྒྱ་ཡིག་
སོགས་དེང་སྐབས་དར་ཁྱབ་ཆེ་བའི་སྐད་ཡིག་གཞན་དག་ལ་བསྒྱུར་རྒྱུས་གཙོས། བསྒྱུར་ཡིག་
ཁུངས་ལྡན་འཚོལ་བསྡུ་དང་ལེགས་བཅོས་གང་ནུས་བྱས་ཏེ། བོད་རྒྱ་སོགས་ཡིག་རིགས་
གཉིས་ལྡན་གཙོ་བོར་བྱས་པའི་པོད་ཕྲེང་ཞིག་རིམ་གྱིས་སྒྲིག་བཞིན་ཡོད་པའི་ཐོག་མ་དཔལ་
ལྡན་ས་སྐྱ་པའི་སྐོར་གྱི་དཔེ་ཚོགས་ལས་བརྩམས་ཤིང་། རིམ་པས་གྲུབ་མཐའ་རིས་མེད་ཀྱི་དཔེ་
ཚོགས་གང་མང་བསྒྲིགས་སྤེལ་ཞུས་ཏེ། བོད་ཀྱི་རིག་གཞུང་ལ་སློབ་སྦྱོང་དང་ཉམས་ལེན། ཞིབ་
འཇུག་བཅས་གནང་བར་འདོད་པའི་རྒྱལ་ཁབ་ཕྱི་ནང་གི་དོན་གཉེར་ཅན་མང་པོར་བསྒྱུར་གཞི་
དང་བསྡུར་བ་ཐུབ་པའི་སྟབས་བདེའི་གོ་སྐབས་ཕྱེས་ཏེ། རིག་གཞུང་གི་གོ་དོན་གཏིང་ཟབ་
དང་ཚད་ལྡན་དུ་ལོན་ཐུབ་པའི་དམིགས་ཡུལ་གཙོ་བོར་བཟུང་ཐོག །བོད་ཀྱི་རིག་གཞུང་ལུགས་
མཐུན་ངང་འཕེལ་ལམ་བཏོད་ནས། མཐར་ཐུག་གི་དམིགས་བྱ་གཙོ་བོ་འཛམ་གླིང་ཞི་བདེའམ་
འབྱོར་ཕྱུག་ཕུན་སུམ་ཚོགས་པའི་བདེ་སྐྱིད་ཀྱི་ཞིང་ཁམས་བསྐྲུན་རྒྱུའི་དོན་ཆེན་གེགས་མེད་དུ་
འགྲུབ་པའི་དམིགས་ཡུལ་གཙོ་བོར་བཟུང་ཡོད།
བསྒྲིགས་ཚུལ་གོ་རིམ་ཐད་གོང་ཞུས་སྔོན་བྱུང་ལོ་རྒྱུས་ཀྱི་གཏམ་སོགས་དོན་ཚན་བཞིའི་གོ་
རིམ་ལྟར་སྒྲིག་དགོས་པར་སྣང་ཡང་། ཟད་མཐའ་མེད་པའི་བོད་ཀྱི་རིག་གཞུང་ཁག་སྐད་



མདུན་བསུའི་ཞུ་མཆིད།
གཉིས་ཟུང་འབྲེལ་དུ་བསྒྲིགས་པའི་ལས་འགན་ནི་དེ་འདྲའི་སྟབས་བདེ་མིན་པ་དང་། ང་ཚོའི་
དཔེ་ཚོགས་བསྒྲིགས་ཐེངས་ལའང་ངེས་ཚད་མེད་པར་རྒྱུན་མཐུད་དུ་སྤེལ་རྒྱུའི་འཆར་གཞི་ཡོད་
པར་བརྟེན་དགོས་མཁོ་གང་ཆེ་དང་། སྒྱུར་ཡིག་གི་སྟབས་བདེར་གཞིགས་ཏེ་གོ་རིམ་ངེས་
མེད་དུ་བསྒྲིགས་ཏེ་དཔེ་སྐྲུན་ཞུས་ཡོད། །
དམིགས་བསལ་གྱི་དྲན་སྐུལ་ཞུ་རྒྱུ་ཞིག་ནི་དཔེ་དེབ་སྒྲིག་སྐབས་དཀར་ཆག་གཞུང་ཁོངས་
སུ་འཇུག་པ་སོགས་ཀྱི་སྟབས་བདེའི་བྱ་ཐབས་མ་སྤྱད་ཐབས་མེད་དུ་སྣང་ཡང་། དེ་དག་རྗེས་
སུ་མ་དཔེ་དང་འདྲེས་སྐྱོན་འོང་བའི་ཉེན་ཁ་ཆེ་སྟབས། གཟབ་ནན་གི་བྱ་ཐབས་གང་ནུས་སྤྱད་
དེ་དཔེ་དེབ་སོ་སོའི་དབུའི་དཀར་ཆག་ནང་འཁོད་མེད་པའི་ཚིག་རིགས་གཞུང་ཁོངས་སུ་རྩ་བ་
ནས་བཀོལ་མེད་ཅིང་། དེ་དག་ཀྱང་མ་ཡིག་དང་ཆེ་ཆུང་བཀར་ཏེ་གསལ་ཁ་གང་ཐོན་ཞུས་ཡོད་ ཀྱི་
པ་བཅས་མདོར་ན་དཔེ་དེབ་སོ་སོའི་དབུའི་དཀར་ཆག་ནང་འཁོད་ཡོད་པའི་ཚིག་རིགས་ཇི་བཞིན་ །
མ་ཡིག་ལས་ཅུང་ཆེ་བའི་ཡི་གེ་སྤྱད་དེ་གཞུང་ཁོངས་སུ་བཀོལ་ཡོད་པའི་ཡིག་རིགས་ཚང་མ་ནི་
མ་ཡིག་དངོས་སུ་མ་ཡིན་པ་དགོངས་འཇགས་འཚལ།
ཞེས་གངས་ལྗོངས་རྡོ་རྗེ་གདན་དཔལ་ལྡན་ས་སྐྱ་ནས་སྤྱི་ལོ་༢༠༡༢ལོའི་ཟླ་བ་༡༡ཚེས་༥ཉིན།
བསམ་སྦྱོར་རྣམ་པར་དག་པས། རིག་མཛོད་གཙོ་སྒྲིག་པ། ཤཱཀྱའི་དགེ་སྦྱོང་།
ས་སྐྱ་དཔལ་ལྡན་དོན་ཡོད་ཀྱིས། །



མཚམས་སྦྱོར་རགས་བསྡུས།
༼གདན་རབས་ངོ་མཚར་བང་མཛོད་༽ཅེས་པ་འདིའི་མཛད་པ་པོ་ནི་མཁན་ཆེན་བསོད་ནམས་
རྒྱ་མཚོ་མཆོག་ཡིན་ཅིང་། ཁོང་གི་མཛད་རྣམ་ཞིབ་གསལ་ལག་སོན་མ་བྱུང་མོད། ཁོང་ནི་མདོ་
སྔགས་རིག་པའི་གནས་སྤྱི་དང་ཁྱད་པར་དཔལ་ལྡན་ས་སྐྱ་པའི་གཞུང་ལུགས་གྲགས་ཅན་བཅོ་
བརྒྱད་སོགས་ལ་གཞན་དྲིང་མི་འཇོག་པའི་མཁས་པའི་དབང་པོ་ཞིག་ཡིན། ཁོང་གིས་མཛད་པའི་
བསྟན་བཅོས་སྐོར་མང་རབས་ཡོད་འདུག་ཀྱང་གདན་རབས་འདི་ཉིད་ནི་དེ་སྔོན་ལོ་རྒྱུས་ཐོག་སྤྱིར་
བཏང་ཟུར་དཀར་གྱི་ས་སྐྱའི་གདན་རབས་བྱུང་མྱོང་མེད་པའི་སྟོང་ཆ་ཁ་སྐོང་ལྟ་བུའི་དགོས་གལ་
ཆེ་བའི་གསུང་རབས་ཤིག་ཡིན། བརྗོད་བྱ་གཙོ་བོ་འཁོན་སྟོན་དཀོན་མཆོག་རྒྱལ་པོ་ནས་
སྐྱབས་མགོན་རྡོ་རྗེ་འཆང་ཆེན་པོ་ངག་དབང་ཀུན་དགའ་ཐེག་ཆེན་དཔལ་འབར་བསམ་འཕེལ་
དབང་གི་རྒྱལ་པོའི་བར་གྱི་གདན་ས་ཆེན་པོ་དཔལ་ལྡན་ས་སྐྱའི་ཆོས་སྲིད་ཀྱི་མཛད་ཕྲིན་སྐྱོང་བའི་
སྐྱེས་ཆེན་དམ་པ་ཁྲི་རབས་བཞི་བཅུ་ཞེ་གཅིག་གི་མཛད་རྣམ་ཡུག་གཅིག་མ་ཞིག་ཡིན་ལ། ལོ་
ངོ་དགུ་བརྒྱ་ལྷག་གི་ལོ་རྒྱུས་གསལ་བར་འཁོད་པའི་དེབ་ཐེར་ངོ་མཚར་རིན་པོ་ཆེའི་བང་མཛོད་
འཁྲུལ་མེད་ཅིག་ཀྱང་ཡིན་པས་ལོ་རྒྱུས་དང་ཆོས་ལུགས་གང་ཐད་ནས་དགོས་གལ་ཧ་ཅང་ཆེ་བའི་
དཔེ་དེབ་རྩ་ཆེན་ཞིག་ཡིན་པར་བརྟེན། ངེད་རྩོམ་སྒྲིག་ཁང་གིས་ཐེངས་འདིའི་དཔེ་ཚོགས་ཀྱི་གྲས་
སུ་བསྡུ་བསྒྲིགས་དང་མཚམས་སྦྱོར་ཞུས་པ་ཇི་བཞིན། བོད་ལྗོངས་མི་དམངས་དཔེ་སྐྲུན་ཁང་
གིས་མཛད་བྲེལ་ཁོར་མོ་ཡུག་གི་ཁྲོད་ནས་དཔེ་དེབ་འདི་ཉིད་དམིགས་བསལ་དུ་དཔེ་སྐྲུན་གནང་
བར་ཞེ་ཐག་པ་ནས་བཀའ་དྲིན་ལེགས་གསོལ་ཞུ་བ་དང་ཆབས་ཅིག་རྒྱ་ཆེའི་ཀློག་པ་པོ་རྣམ་པས་



དཔལ་ས་སྐྱའི་རིག་མཛོད།
མི་ཚེའི་རིན་ཐང་མངོན་གྱུར་ཐུབ་ཕྱིར་དགོས་པ་དོན་ལྡན་གྱི་རིན་བྲལ་དཔེ་དེབ་འདི་རིགས་ལ་
གཟིགས་རྟོགས་གང་མང་གནང་རྒྱུའི་རེ་བའང་ཞུ་བ་ལགས། །
ཞེས་དཔལ་ས་སྐྱའི་རིག་མཛོད་རྩོམ་སྒྲིག་ཁང་ནས།



•.............
དཀར་ཆག
སྦྱོར་བ་མཆོད་པར་བརྗོད་ཅིང་བཤད་པར་དམ་བཅའ་བ།..........
དངོས་གཞི་རྗེ་བཙུན་ས་སྐྱ་པའི་གདན་རབས་ཇི་ལྟར་བྱོན་ཚུལ།..
དང་པོ། རྡོ་རྗེ་འཆང་དངོས་དཀོན་མཆོག་རྒྱལ་པོ།…..
གཉིས་པ། བ་རི་ལོ་ཙཱ་བ་རིན་ཆེན་གྲགས།...
གསུམ་པ། ས་ཆེན་ཀུན་དགའ་སྙིང་པོ།….........…..
བཞི་པ། རྗེ་བཙུན་བསོད་ནམས་རྩེ་མོ།….............
ལྔ་པ། རྗེ་བཙུན་རིན་པོ་ཆེ་གྲགས་པ་རྒྱལ་མཚན།
དྲུག་པ། འཇམ་མགོན་ས་སྐྱ་པཎྜི་ཏ།
................(38)
བདུན་པ། འགྲོ་མགོན་ཆོས་རྒྱལ་འཕགས་པ།…...་ .............(57)
བརྒྱད་པ། རིན་ཆེན་རྒྱལ་མཚན།...…....
.............(71)
དགུ་པ། དྷརྨ་པཱ་ལ་རཀྵི་ཏ་སྟེ་ཆོས་སྐྱོང་སྲུང་བ།
བཅུ་པ། ཤར་ཆེན་རིན་ཆེན་རྒྱལ་མཚན།....…....
བཅུ་གཅིག་པ། བདག་ཉིད་ཆེན་པོ་བཟང་པོ་དཔལ།...…........
བཅུ་གཉིས་པ། མཁས་བཙུན་ཆེན་པོ་ནམ་མཁའ་ལེགས་པའི་རྒྱལ་མཚན།.….........
བཅུ་གསུམ་པ། བདག་ཉིད་ཆེན་པོ་འཇམ་དབྱངས་དོན་ཡོད་རྒྱལ་མཚན།
བཅུ་བཞི་པ། དཔལ་ལྡན་བླ་མ་དམ་པ་བསོད་ནམས་རྒྱལ་མཚན།......…...….....(94)
བཅོ་ལྔ་པ། ཏ་དབེན་བློ་གྲོས་རྒྱལ་མཚན།:
བཅུ་དྲུག་པ། ཏ་དབེན་ཀུན་དགའ་རིན་ཆེན།
བཅུ་བདུན་པ། གཞི་ཐོག་པ་བློ་གྲོས་རྒྱལ་མཚན།
“་་་བ•(75)
•
(84)
88)
...........
(9)
•••(103)
•.•(110)
••••(113)



བབབ•(115)
••(117)
....................(143)
••(162)
•(178)
བཅོ་བརྒྱད་པ། འཇམ་དབྱངས་ནམ་མཁའ་རྒྱལ་མཚན།..
བཅུ་དགུ་པ། སློབ་དཔོན་ཀུན་དགའ་དབང་ཕྱུག །
ཉི་ཤུ་པ། རྒྱ་དཀར་ཤེས་རབ་རྒྱལ་མཚན།....….……….
..............(120)
ཉེར་གཅིག་པ། བདག་ཆེན་བློ་གྲོས་རྒྱལ་མཚན།…..... ..............(123)
ཉེར་གཉིས་པ། ས་ལོ་འཇམ་པའི་རྡོ་རྗེ་ཀུན་དགའ་བསོད་ནམས།…...............(134)
ཉེར་གསུམ་པ། སྔགས་འཆང་ཆེན་པོ་ཀུན་དགའ་རིན་ཆེན།..
ཉེར་བཞི་པ། འཇམ་དབྱངས་བསོད་ནམས་དབང་པོ།…..….......
ཉེར་ལྔ་པ། སྔགས་འཆང་གྲགས་པ་བློ་གྲོས་རྒྱལ་མཚན་དཔལ་བཟང་པོ།….....…..(169)
ཉེར་དྲུག་པ། ཀུན་དགའ་དབང་རྒྱལ་བཀྲ་ཤིས་གྲགས་པ་
རྒྱལ་མཚན་དཔལ་བཟང་པོ།…........
ཉེར་བདུན་པ། ངག་དབང་ཀུན་དགའ་བསོད་ནམས།.….…....
ཉེར་བརྒྱད་པ། ངག་དབང་བསོད་ནམས་དབང་ཕྱུག
.…...…....(187)
ཉེར་དགུ་པ། ངག་དབང་ཀུན་དགའ་བཀྲ་ཤིས་གྲགས་པ་
རྒྱལ་མཚན་དཔལ་བཟང་པོ།…...
སུམ་ཅུ་པ། ངག་དབང་ཀུན་དགའ་བསོད་ནམས་རིན་ཆེན།….….…...….…..…......-(202)
སོ་གཅིག་པ། ངག་དབང་ཀུན་དགའ་བསོད་ནམས་གྲགས་པ་བློ་གྲོས།..............(210)
སོ་གཉིས་པ། འགྲོ་མགོན་དབང་སྡུད་སྙིང་པོ།…..….......
སོ་གསུམ་པ། པདྨ་བདུད་འདུལ་དབང་ཕྱུག་
སོ་བཞི་པ། ངག་དབང་རྡོ་རྗེ་རིན་ཆེན།
སོ་ལྔ་པ། ཐེག་ཆེན་བཀྲ་ཤིས་རིན་ཆེན།
••(181)
•(194)
བ..•(215)
..............
.......(221)
•(227)
...........•••(231)



••(237)
••(241)
••(246)
སོ་དྲུག་པ། ངག་དབང་ཀུན་དགའ་བསོད་ནམས།
སོ་བདུན་པ། ཀུན་དགའ་སྙིང་པོ་བསམ་འཕེལ་ནོར་བུ།....
སོ་བརྒྱད་པ། འཛམ་གླིང་ཆེ་རྒུ་དབང་སྡུད།..
སོ་དགུ་པ། དྲག་ཤུལ་འཕྲིན་ལས་རིན་ཆེན།…........... ..............(250)
བཞི་བཅུ་པ། ངག་དབང་མཐུ་སྟོབས་དབང་ཕྱུག.….. .................(256)
ཞེ་གཅིག་པ། སྐྱབས་མགོན་རྡོ་རྗེ་འཆང་ཆེན་པོ་ངག་དབང་ཀུན་དགའ་ཐེག་ཆེན་དཔལ་འབར་
འཕྲིན་ལས་བསམ་འཕེལ་དབང་གི་རྒྱལ་པོ།…... .......•(261)
རྗེས་དགེ་བ་བསྔོ་ཞིང་མཇུག་བསྡུ་བ།..........
མཇུག་གཏམ།...
••(265)
---(263)



༄༅། །གདན་རབས་ངོ་མཚར་བང་མཛོད་ཅེས་
བྱ་བ་བཞུགས་སོ། །
སྦྱོར་བ་མཆོད་པར་བརྗོད་ཅིང་བཤད་པར་དམ་བཅའ་བ།
བློ་འདས་མཁྱེན་རབ་གཏིང་མཐའ་ལྐོག་ཏུ་གྱུར། །
ཡིད་འོང་རྗེས་བརྩེའི་ཡིད་བཞིན་ནོར་གྱི་མཛོད། །
གཞན་ཕན་མཛད་པའི་རླབས་ཕྲེང་རྟག་གཡོ་བའི། །
ཐུབ་དབང་སྲས་དང་བཅས་ལ་ཕྱག་འཚལ་ལོ། །
ལྷ་ཡི་ལྷ་མཆོག་རྒྱལ་བ་རིགས་གསུམ་རྣམས། །
གཞན་ངོར་གཞན་དོན་དབང་གིས་སྤྲུལ་པའི་སྐུར། །
ལེགས་པར་བྱོན་པའི་རྟེན་འབྲེལ་བསྒྲིགས་མཛད་མགོན། །
གྲུབ་ཆེན་ཁ་འུ་པ་ལ་ཕྱག་འཚལ་ལོ། །
དང་པོར་རིགས་རུས་ཆོ་འབྲང་ཕུན་སུམ་ཚོགས། །
བར་དུ་ལུང་རྟོགས་ཡོན་ཏན་མཛོད་བཟུང་ནས། །
མཐའ་མར་ཅི་མཛད་བསྟན་འགྲོའི་དོན་གྱུར་པའི། །
ས་སྐྱའི་གདན་རབས་ཀུན་ལ་ཕྱག་འཚལ་ལོ། །
རྒྱལ་ཀུན་སྤྱི་གཟུགས་རིགས་གསུམ་མགོན་པོ་ཉིད། །
གཞན་ངོར་ངུར་སྨྲིག་གོས་དང་གོས་དཀར་གྱི། །
མཛེས་སྐུར་སྤྲུལ་ནས་དཔལ་ལྡན་ས་སྐྱ་པའི། །
（1)



དཔལ་ས་སྐྱའི་རིག་མཛོད།
མདོ་སྔགས་བསྟན་བདག་འཁོན་གདུང་རྣམས་ལ་འདུད། ། །
གསལ་ནང་འཁོར་བ་ཇི་སྲིད་གནས་ཀྱི་བར། །
གདུང་བརྒྱུད་རྟག་ཏུ་འབྱོན་པའི་འཕྲིན་ལས་ཅན། །
དུས་མཆོད་བླ་བྲང་པ་ཞེས་གྲགས་སྙན་འབུམ། །
ཀུན་ཏུ་འབར་བ་རྣམས་ལ་རྟག་ཏུ་འདུད། །
ལྷག་པར་སྙིགས་དུས་དཔལ་ལྡན་ས་སྐྱ་པའི། །
བསྟན་པའི་མེ་རོ་རྨང་ནས་བསླངས་མཛད་མགོན། །
སྔགས་འཆང་ཆེན་པོ་ཀུན་དགའ་རིན་ཆེན་དང་། །
ཡང་སྤྲུལ་རྩ་བླ་རྡོ་རྗེ་འཆང་ལ་འདུད། །
འཛམ་གླིང་བྱང་ཕྱོགས་ཐུབ་པའི་རྒྱལ་ཚབ་མཆོག །
དཔལ་ལྡན་ས་སྐྱའི་གདན་རབས་བྱོན་ཚུལ་གྱི། །
རྣམ་པར་ཐར་པ་ངོ་མཚར་བང་མཛོད་འདི། །
འཆད་པར་འགྱུར་གྱིས་དོན་གཉེར་དགའ་བས་ཉོན། །



དངོས་གཞི་རྗེ་བཙུན་ས་སྐྱ་པའི་གདན་རབས་ཇི་ལྟར་བྱོན་ཚུལ།
དང་པོ། རྡོ་རྗེ་འཆང་དངོས་དཀོན་མཆོག་རྒྱལ་པོ།
ཞེས་མཆོད་པར་བརྗོད་ཅིང་བཤད་པར་དམ་བཅས་ནས་ཉན་པར་གདམས་ཏེ་འདིར་རྗེ་
བཙུན་ས་སྐྱ་པའི་གདན་རབས་རིན་པོ་ཆེ་ཇི་ལྟར་བྱོན་པའི་ཚུལ་གྱི་རྣམ་པར་ཐར་པ་ངོ་མཚར་
བང་མཛོད་འདི་འཆད་པ་ལ་དང་པོར་དགེ་བ་བརྗོད་པ་དང་མཐའ་མར་དགེ་བ་བརྗོད་པ་གཉིས་
（3）,



དཔལ་ས་སྐྱའི་རིག་མཛོད། །
ཀྱི་དང་པོ་ལ་དོན་ཞེ་གཅིག་ཡོད་པ་ལས་དང་པོ།།
ཁྲི་ཆེན་ཀུན་གྱི་སྤྱི་མེས་རྡོ་རྗེ་འཆང་དངོས་དཀོན་མཆོག་རྒྱལ་པོ་ནི། འཁོན་སྟོན་བལ་པོ་
ཞེས་བྱ་བ་ཚ་མོ་རོང་གི་བྲག་ལ་ཡང་ཕུར་གྱི་སྒྲུབ་པ་མཛད་པས་ཡབ་མེས་ཀྱི་ལྷ་རྡོ་རྗེ་ཕུར་པའི་
ཞལ་གཟིགས། བསྟན་མ་བཅུ་གཉིས་བྲན་དུ་བཀོལ། གྲུབ་པའི་མཚན་མའི་གསལ་བྱེད་དུ་
བྲག་ལ་ཕུར་པ་བཏབ་མཁན་དེའི་སྲས་འཁོན་སྟོན་ཤཱཀྱ་བློ་གྲོས་ཞེས་བྱ་བའི་ཐུགས་ལ་གུ་རུ་
པདྨའི་བྱིན་རླབས་ཀྱི་བདུད་རྩི་ཞུགས། ཡབ་མེས་ཀྱི་ཆོས་ཀྱི་རྒྱུད་སྨིན། རྡོ་རྗེ་ཕུར་པའི་
ཞལ་མངོན་སུམ་དུ་གཟིགས། མཆོག་གི་དངོས་གྲུབ་བརྙེས་པ་དེའི་རིགས་སྲས་དམ་པ་རུ་
རབ་བྱུང་དང་པོའི་ཤིང་ཕོ་ཁྱི། ཕྱི་ལོ་༡༠༣༤ལོར་སྐུ་བལྟམས། གཞོན་ནུའི་དུས་ནས་
ཟབ་ཆོས་རྡོ་རྗེ་ཕུར་པའི་གྲུབ་ཆེན་ཡབ་འཁོན་སྟོན་ཤཱཀྱ་བློ་གྲོས་དང་། ཡབ་མེས་ཀྱི་ཆོས་ལ་ཤིན་
ཏུ་མཁས། རྡོ་རྗེ་ཕུར་པའི་གྲུབ་པ་ཐོབ། མཐུ་དང་རྫུ་འཕྲུལ་བསམ་གྱིས་མི་ཁྱབ། ཆོས་སྐྱོང་
དཀར་མོ་ཉི་ཟླ་དང་བདུད་མགོན་བྲན་དུ་བཀོལ་བའི་གཅེན་འཁོན་རོག་ཤེས་རབ་ཚུལ་ཁྲིམས་
ཀྱི་དྲུང་དུ་བསྙེན་པའི་ཚུལ་བསྟན་ཙམ་ལས་ངེས་དོན་དུ་བཅོམ་ལྡན་འདས་བཛྲ་ཀི་ལ་ཡ་ཡི་ངོ་
བོར་གྲུབ་པ་ཆོས་ཉིད་ཟད་སར་ཕེབས་ནའང་། ཇི་སྐད་དུ། སངས་རྒྱས་ཉི་མ་གདུལ་བྱ་ཡི། །
རི་ལ་ཇི་སྙེད་འོས་པར་འབབ། །ཅེས་གསུངས་པ་ལྟར་ཕུག་གི་འབྲས་ཅན་ངོ་བོའི་རྒྱུ་གསང་
སྔགས་གསར་མ་ལ་བརྟེན་ནས་འགྲོ་དོན་ཡོད་པ་དང་། གནས་སྐབས་ཀྱི་འབྲས་ཅན་ཁྱད་པར་
གྱི་རྒྱུ་ཁྲོམ་ཆེན་མོའི་གཟིགས་སྣང་གིས་བསྐུལ་ཏེ་སྒྲ་བསྒྱུར་གྱི་རྒྱལ་པོ་རྡོ་རྗེ་འཆང་བླ་ཆེན་འབྲོག་
མི་ལོ་ཙཱ་བའི་དྲུང་དུ་ཕེབས་པའི་རྒྱུ་ཅན་ལས། ཇི་སྐད་དུ། མ་དྲོས་ཡེ་ཤེས་ཞབས་ལས་རྒྱུན་བཞིའི་
བླ་མ་ནི། །རྒྱལ་པོ་རིག་དང་སྙིང་པོ་སྣང་བའི་མཐའ་ཅན་ཏེ། །ཞེས་གསུངས་པ་ལྟར་རྒྱུན་བཞིའི་
ཡ་གྱལ་འབྲོག་མིའི་ཐུགས་སྲས་གཞུང་འཛིན་པ་ཆེན་པོར་གྱུར། དེའི་ཚེ་འཁོན་དཀོན་མཆོག་
རྒྱལ་པོའི་དབུ་སྐྲ་ལ་སོགས་པའི་སྐུ། འོས་སུ་བབ་པའི་ཞུ་ལན་ལ་སོགས་པའི་གསུང་། གཞུང་



གདན་རབས་ངོ་མཚར་བང་མཛོད།
བཤད་མན་ངག་དང་བཅས་པ་ལ་ལས་འཕྲོ་ཡོད་པ་ལ་སོགས་པའི་ཐུགས་ལ་བླ་ཆེན་འབྲོག་མི་
ལོ་ཙཱ་བ་ཐུགས་ཤིན་ཏུ་མཉེས་ཏེ་ཁྱེད་བརྒྱུད་པ་དང་བཅས་པ་རྣམས་ངའི་གཞུང་བཤད་མན་ངག་
དང་བཅས་པ་རྣམས་ཀྱི་བདག་པོ་རུ་འགྱུར་རོ་ཞེས་བསླུ་མེད་རྡོ་རྗེའི་ལུང་བསྟན་གྱི་ཅོད་པན་བསྩལ།
གཞན་ཡང་འཁྱིན་ལོ་ཙཱ་བ། འགོས་ལོ་ཙཱ་བ། ཨོ་རྒྱན་གྱི་པཎྜི་ཏ་ཤེས་རབ་གསང་བ། རྨ་ལོ་ཙཱ་བ།
མལ་ལོ་ཙཱ་བ། བ་རི་ལོ་ཙཱ་བ། པུ་ཧྲེངས་ལོ་ཙཱ་བ། འཛིན་པ་ལོ་ཙཱ་བ། བླ་མ་གནམ་ཁའུ་པ་སྐུ་མཆེད། །
འཁོན་སྐྱི་ཆུ་བ། སྐྱུ་ར་ཨ་སེང་ལ་སོགས་ལས་དབང་དང་རྒྱུད་བཤད་མན་ངག་དང་བཅས་པ་
མཐའ་ཡས་པ་གསན་ཏེ་གསང་སྔགས་གསར་རྙིང་མཐའ་དག་གི་བདག་པོར་གྱུར། དྲང་སྲོང་
ཞོ་འཐུང་གིས་རང་རུས་དེ་རྡོ་རྗེར་བྱིན་གྱིས་བརླབས་པ་དེ་ཉིད་ལྷ་ཆེན་རྣམས་ཀྱིས་མཚོན་ཆར་
བྱས་ཏེ་ལྷ་མིན་གྱི་དཔུང་ཚོགས་ཕམ་པར་གྱུར་པ་དེ་ཡི་བདེན་པའི་བརྟུལ་ཞུགས་ལས་བྱེ་བ་འབུམ་
འགྱུར་དུ་ནུས་མཐུ་ལྷག་པར་ཆེ་བ་མངའ་མཁན་དཀོན་མཆོག་གསུམ་དངོས་འཁོར་བ་ལས་
རྒྱལ་པོ་མཆོག་ཉིད་ལྟ་ཅི། མགོན་པོ་དེ་ཡི་སྐུ་གདུང་རིལ་པོའི་མཆོད་རྟེན་ཙམ་གྱིས་ཀྱང་ལྟོ་འགྲོ་
གདུག་པ་ཀླུ་ཡི་འཚེ་བ་ཀུན་ཏུ་བཀག་པ་ལ་སོགས་པའི་གྲུབ་པའི་གོ་འཕང་མཐོན་པོར་གཤེགས་
པའི་གྲུབ་པའི་མཚན་མའི་གསལ་བྱེད་ཕྱོགས་སུ་བསྟན། ནམ་ཞིག་གྲོ་བོ་ལུང་གི་ས་སྐྱ་གོག་པོར་
གྲགས་པའི་གདན་སར་བཞུགས་ཏེ་རྒྱུད་བཤད་མཛད་པའི་སྐབས་སུ། འོད་གསལ་དག་པའི་
གཟིགས་སྣང་ཤིན་ཏུ་ངོ་མཚར་ཅན་གྱི་རྟ་ལྗང་གིས་དྲངས་ཏེ་ཞབས་ཟུང་ཉིན་བྱེད་དཀྱིལ་འཁོར་
ཕྱི་ཉིན་རི་རྩེར་གདན་ཕེབས་པ་ན། ཇེ་ཐོག་མར་མ་ཧཱ་གུ་རུ་པདྨ་འབྱུང་གནས་དང་། བར་དུ་
འཕགས་ཡུལ་པཎ་བརྒྱའི་གཙུག་རྒྱན་མཉམ་མེད་ཇོ་བོ་ཨ་ཏི་ཤ་དང་། མཐའ་མར་འཕགས་ཡུལ་
རྣལ་འབྱོར་རྒྱ་མཚོའི་དབང་ཕྱུག་གྲུབ་ཆེན་བིར་ཝ་པས་གཟིགས་པ་ལྟར། དཔོན་པོ་རི་ཡི་གསང་
བ་བསམ་གྱིས་མི་ཁྱབ་པའི་རང་བཞིན་མངོན་དུ་གྱུར། དེའི་ཚེ། སྤྱིར་མཁའ་ཁྱབ་སེམས་ཅན་
མཐའ་ཀླས་དང་། སྒོས་སུ་ཁ་བ་ཅན་པའི་སྣོད་བཅུད་མདོ་སྔགས་བསྟན་པ་དང་བཅས་པ་མཐའ་



དཔལ་ས་སྐྱའི་རིག་མཛོད།
དག་ཆགས་འཇིག་གི་རྩ་བ་གནས་འདི་ཁོ་ན་ལ་རག་ལས་པར་བརྟེན་དེ་རྣམས་གཞར་ཡང་མི་
འཇིག །ནམ་ཡང་མི་ཉམས། རྟག་ཏུ་གཞོམ་གཞིག་བྲལ་བ། རྡོ་རྗེའི་རང་ཁམས་སུ་བརྟན་ཕྱིར་
བྱང་ཕྱོགས་བོད་ཀྱི་རྡོ་རྗེ་གདན་བཞེངས་པར་དགོངས་ཏེ། རྒྱུ་བ་མངོན་གྱུར་སྤྱི་སྒོས་ཀྱི་ས་ཡི་
བདག་པོ་ལ་རཏྣ་མཱལ་ལ་སོགས་པའི་ཟང་ཟིང་གི་སྦྱིན་པ་དང་། དེ་བཞིན་དུ་རྡོ་རྗེ་ཧཱུྃ་མཛད་ཆེན་
པོ་འབར་བའི་སྐུར་བཞེངས་པའི་ཐུགས་ཀ་ནས་འོད་ཟེར་དཔག་ཏུ་མེད་པ་སྤྲོས་པའི་རྩེ་མོར་བྱོན་
པའི་ཁྲོ་བོ་བསམ་གྱིས་མི་ཁྱབ་པ་ཕྱོགས་ཀུན་ཏུ་གར་དགུའི་ཉམས་ཀྱིས་རྒྱུག་ཅིང་ཟབ་རྒྱས་དམ་
པའི་ཆོས་ཀྱི་ཡོན་སྦྱིན་པ་ལས་མི་རྒྱུ་མི་མངོན་པའི་ས་ཡི་བདག་པོ་ཀླུ་རྒྱལ་གཙུག་ན་རིན་ཆེན་འཁོར་
ཚོགས་བསམ་གྱིས་མི་ཁྱབ་པ་དང་བཅས་པ་མགོན་པོ་གང་གི་དྲུང་དུ་མངོན་སུམ་དུ་ཕྱོགས་ཏེ་གནས་
འདིར་ཐུགས་བཞེད་བཞིན་རྡོ་རྗེའི་གདན་བཞེངས་པར་ཞུ་ཞེས་དགོན་ས་ཕུལ། དེ་ལྟར་མངོན་
པ་དང་མི་མངོན་པའི་ས་ཡི་བདག་པོ་ལས་གནས་ས་བཞེས་ཏེ། ཐུབ་པའི་བསྟན་པ་འབྲས་བུའི་
དུས་ཀྱི་ལྔ་བརྒྱ་ཕྲག་གསུམ་དང་། སྒྲུབ་པའི་དུས་ཀྱི་ལྔ་བརྒྱ་ཕྲག་གསུམ་དག་འདས་ནས་ལུང་
མངོན་པའི་དུས་ཀྱི་ལོ་ཉིས་བརྒྱ་དང་དྲུག་ལོན་པ་ཆུ་མོ་གླང་། ཕྱི་ལོ་༡༠༧༣ལ་ཆུ་སྲིན་འབྱུང་
གནས་གཏིང་མཐའ་མི་མངོན་པ་ཆེན་པོའི་རྩ་བར་འགྲམ་ཟབ་མོ་ཞོ་འཐུང་རུས་པའི་རྩེ་བརྒྱ་པ་
ལྟར་ཡོད་པ་ལ་བརྩིགས་པའི་ལག་འགྲོའི་མགོན་པོ་གཙུག་ན་རིན་ཆེན་ནོར་བུའི་གདེངས་ཀ་བདུན་
ཅན་གྱི་ཡིད་འོང་ཕོ་བྲང་རིན་ཆེན་བདུན་གྱི་རང་བཞིན་མཐོ་ཞིང་མཛེས་པའི་བ་གམ་རྩེ་ནས་ཀླུ་རྒྱལ་
དེས་ནོར་བུའི་དཔྱ་ཟེར་སྟོང་གིས་བསུ་བའི་སྟེང་དུ་འཛམ་གླིང་ན་ཉི་ཟླ་ལྟར་གྲགས་པའི་མཁས་
ཤིང་གྲུབ་པ་བརྙེས་པའི་གང་ཟག་བགྲང་བ་ལས་འདས་པ་འདུས་པའི་སྐྱེད་ཚལ། ཆོས་དང་
ཟང་ཟིང་གི་དཔལ་འབྱོར་འགྲན་ཟླ་དང་བྲལ་བའི་གནས། བྱང་ཕྱོགས་བོད་ཀྱི་རྡོ་རྗེ་གདན་
དཔལ་ལྡན་ས་སྐྱའི་གཙུག་ལག་ཁང་ཞེས་ཡོངས་སུ་གྲགས་པ་འདི་ཕྱག་བཏབ། དེས་ན་ཆུ་མོ་
གླང༑ ༡༠༧༣ནས་ཆུ་ཕོ་རྟ་༡༡༠༢བར་གདན་ས་བཟུང་ངོ༌། །གདན་ས་ཆེན་པོ་ལེགས་པར་



གདན་རབས་ངོ་མཚར་བང་མཛོད།
ཐེབས་ནས་བླ་མ་རྡོ་རྗེ་འཆང་དངོས་གནམ་ཁའུ་པ་ལ་ཆོས་གསན་དུ་ཡང་ཡང་ཕེབས་པའི་ཚེ།
བླ་མ་གནམ་ཁའུ་པས། དཀར་གོང་ལུང་གི་ཐད་ཀྱི་ནམ་མཁར་འཇའ་འོད་གུར་ཁང་འཁྱིལ་བའི་
དབུས་ཉིད་ན་འཕགས་པ་སྤྱན་རས་གཟིགས་ཁ་སརླཎི་ཞལ་གཅིག་ཕྱག་གཉིས་པ་གཡས་མཆོག་
སྦྱིན་གཡོན་འཐེབ་སྲིན་གྱིས་ཨུཏྤལ་དཀར་པོ་འཛིན་པ་དར་དང་རིན་ཆེན་དུ་མས་བརྒྱན་ཏེ་ཞབས་
གཉིས་མཉམ་བཞེངས་ཅན་བར་སྲིད་ཀྱི་ཚུལ་དུ་བཞུགས་པ་དངོས་སུ་གཟིགས་ཏེ་ཐུགས་རྗེ་ཆེན་
པོའི་རྣམ་འཕྲུལ་གཅིག་འབྱོན་པར་འདུག་སྙམ་དུ་དགོངས་ནས། འཁོན་དཀོན་མཆོག་རྒྱལ་
པོ་ལ། ཁྱེད་དོ་ནུབ་དཀར་གོང་ལུང་དུ་བཞུགས་གསུངས། དེ་ནས་འཁོན་གྱིས་བྱོན་པས། མཁའ་
འགྲོའི་རྣམ་རོལ་མ་གཅིག་ཞང་མོ་ཤར་གྱི་ཁྲོན་པ་ནས་ཆུ་བན་བཀང་སྟེ་བྱོན་བྱུང་བ་དང་ཆང་འཚོང་
རྒྱུ་ཨེ་ཡོད་བྱས་པས་ཡོད་ཟེར་ནས་ཤིན་ཏུ་གུས་པའི་སྒོ་ནས་ནང་དུ་སྤྱན་དྲངས། ཆང་སྣོད་ཁ་ཚང་
ཡར་ཁ་དང་བཅས་ཏེ་འདུག་པ་ཞུས་ཏེ། དོ་ནུབ་གནས་དེར་གཟིམ་ནས་ཐབས་ཡེ་ཤེས་ལྔའི་
བདག་ཉིད་ཅན་གྱི་སྐུ་དེ་ཤེས་རབ་སྟོང་པ་ཉིད་ཀྱི་རང་བཞིན་དང་ཟུང་དུ་འབྲེལ་བར་མཛད་པ་
ལས་འཕགས་པ་སྤྱན་རས་གཟིགས་ས་ཆེན་ཀུན་དགའ་སྙིང་པོ་རིགས་སྲས་སུ་གདན་མཛད། དེས་
ན་སྤྱིར་འཕགས་པ་སྤྱན་རས་གཟིགས་དབང་ས་ཆེན་ཀུན་དགའ་སྙིང་པོ་ས་སྐྱར་ཕེབས་པ་དང་
སྒོས་སུ་འཁོན་གདུང་བྱོན་པ་བླ་མ་གནམ་ཁའུ་པ་ཆེན་པོའི་བཀའ་དྲིན་འབའ་ཞིག་ཡིན། མདོར་
ན་ཁ་བ་ཅན་དུ་གསང་སྔགས་གསར་རྙིང་གཉིས་ཀ་ཁྲོམ་བསྒྲགས་སུ་ནམ་ཡང་མི་རུང་བའི་ལས་
འགུལ་གྱི་ཤིང་རྟའི་སྲོལ་འབྱེད་ནི་རྗེ་འདི་ཁོ་ན་ཡིན། དེ་ལྟར་བླ་མ་འདི་ཤིང་ཕོ་བྱི་ལོ་ལ་སྐུ་
འཁྲུངས་ནས་དགུང་ལོ་བཞི་བཅུ་བཞེས་པ་ཆུ་མོ་གླང་གི་ལོ་ལ་ཇོ་བོས་ལུང་བསྟན་པའི་གནས་
དང༑ གང་ཟག་དང་སྲུང་མ་གསུམ་ལས་དང་པོ་གནས་ས་སྐྱ་བཟུང་། བར་དུ་གནས་ཀྱི་གང་
ཟག་བསྐྲུན། མཐའ་མར་གནས་སྲུང་གྲོགས་སུ་གཉེར་ཏེ་ལོ་སུམ་ཅུའི་བར་དཔལ་ལྡན་ས་སྐྱའི་
གདན་ས་བཟུང་སྟེ་རང་དོན་དུ་སྒྲུབ་པའི་ཚུལ་མཛད་པ་དང་། གཞན་དོན་དུ་བཤད་ཉན་ལ་



དཔལ་ས་སྐྱའི་རིག་མཛོད། །
སོགས་པའི་སྒོ་ནས་མདོ་སྔགས་ཀྱི་བསྟན་པའི་བྱ་བ་བསམ་གྱིས་མི་ཁྱབ་པ་མཛད་པའི་མཐར་ཆུ་
ཕོ་རྟ། ཕྱི་ལོ་༡༡༠༢ལོའི་དབྱུ་གུ་ཟླ་བའི་ཚེས་༡༤ལ་གདན་ས་ཆེན་པོ་སྒོ་རུམ་གཟིམ་སྤྱིལ་དཀར་
པོ་ནས་དགོངས་པ་གཞན་དོན་དུ་ཕེབས་པའི་ཚུལ་བསྟན་པའི་ཚེ་རྡོ་རྗེ་གདན་དཔལ་ལྡན་ས་སྐྱ་
འདི་ཀླུ་ཡི་ཕོ་བྲང་གི་སྟེང་དུ་བརྩིགས་ཡོད་པས། དུས་ཕྱིས་འབྱོར་པ་རྒྱས། སྤྱོད་པ་རྩིང་ན་ཀླུ་
ཡི་གནོད་པ་འབྱུང་ཉེན་ཡོད་པས་དེའི་གནོད་པ་བཟློག་སླད་གྲོག་པོ་མདུང་ཚུགས་ཀྱི་སྟེང་དུ་ངའི་
པུར་འདི་མ་ཉམས་པར་རིལ་པོར་མཆོད་རྟེན་གྱི་ནང་དུ་བཞུགས་སུ་ཆུག་ཅེས་པའི་ཞལ་ཏ་དང་།
ཞིང་འདིའི་གདུལ་བྱ་རྫོགས་པ་དང་གླིང་གཞན་གྱི་གདུལ་བྱའི་དོན་ལ་སྤྲོ་བའི་དན་རྟགས་སུ་ངོ་
མཚར་བའི་ལྟས་བསམ་གྱིས་མི་ཁྱབ་པ་དང་བཅས་པའི་སྒོ་ནས་རེ་ཞིག་སྐུ་ཡི་བཀོད་པ་བསྡུས་
སོ༑ ༑ཞལ་ཆེམས་ལྟར་གྲོག་པོ་མདུང་ཚུགས་ཀྱི་སྟེང་དུ་སྐུ་གདུང་གི་མཆོད་རྟེན་བཞེངས་པས་
གདན་ས་ཆེན་པོ་ཆ་འདབ་དང་བཅས་པའི་སྐྱེ་འགྲོ་རྣམས་ལ་མཛེ་ནད་ལ་སོགས་པ་མི་འབྱུང་
བའི་རྟེན་འབྲེལ་ལྷུན་གྲུབ་འགྲིགས་པ་ཡིན་ནོ། །



གཉིས་པ། བ་རི་ལོ་ཙཱ་བ་རིན་ཆེན་གྲགས།
ཁྲི་ཆེན་གཉིས་པ་བ་རི་ལོ་ཙཱ་བ་རིན་ཆེན་གྲགས་ནི། བོད་ལྕགས་ཕོ་འབྲུག །ཕྱི་ལོ་༡༠༤༠
ལོར་མདོ་ཁམས་སུ་འཁྲུངས། གདུང་བ་རི་ཡིན། སྐུ་གཞོན་ནུའི་དུས་ནས་བྱིས་པའི་སྤྱོད་པ་
ལས་འདས་ཏེ་ཡིག་དྲུག་ཁོ་ན་ལ་བརྩོན་པ་ལྟར་འོད་གསལ་དག་པའི་ངོར་འཕགས་པ་སྤྱན་



དཔལ་ས་སྐྱའི་རིག་མཛོད།
རས་གཟིགས་ཕེབས་ཏེ་བྱིན་གྱིས་བརླབས། དུས་དེ་ཙམ་ན། དག་པའི་གཟིགས་སྣང་ལ་
མཁའ་འགྲོ་མ་རིན་པོ་ཆེའི་རྒྱན་དང་ལྡན་པ་ཞིག་དངོས་སུ་བྱོན་ཏེ་དབུས་གཙང་དུ་ཐེ་ཚོམ་མེད་
པར་སོང་དང་། དོན་ཆེན་པོ་དང་ལྡན་པར་འགྱུར་རོ་ཞེས་པའི་ལུང་བསྟན་ལྟར་དགུང་ལོ་བཅུ་
དགུ་བཞེས་པ་ན་ཡོ་བྱད་མང་པོའི་ཚོགས་དང་བཅས་ཏེ་དབུས་གཙང་དུ་ཕེབས། ཡར་ལམ་
འབོམ་དུ་ཞག་གཉིས་ལུས་པའི་ཕྱི་མར་འཕགས་མ་སྒྲོལ་མ་གཙོ་འཁོར་རྣམ་གསུམ་ཞལ་འཛུམ་
པ་དང་ལྡན་པ་འོད་མཐའ་ཡས་པས་བརྒྱན་པ་མངོན་སུམ་དུ་མཇལ་བའི་མཐུ་ལས་ཆོམ་རྐུན་ལ་
སོགས་པའི་འཇིགས་པ་ལས་ཐར། དབུ་རུ་སྟོད་དུ་མཁན་པོ་ཀུ་སུ་ལུ་པ་ཞང་ཡོན་ཏན་རིན་ཆེན་
དང༑ སློབ་དཔོན་སྟན་གཅིག་པ་བརྩོན་འགྲུས་གྲགས་ཀྱི་དྲུང་དུ་རྒྱལ་བའི་བསྟན་པ་ལ་རབ་ཏུ་
བྱུང༑ དེའི་ཚེ་མཁན་སློབ་ཀྱི་མཚན་གྱིས་ཟུར་བརྒྱན་ཏེ་རིན་ཆེན་གྲགས་ཞེས་པའི་མཚན་གྱི་ཅོད་
པཎ་བསྩལ། ཆོས་ཀྱི་འབྱུང་གནས་དབུས་གཙང་དུ་མི་ལོ་ཧྲིལ་པོ་བཅོ་ལྔའི་རིང་བཞུགས་ཏེ་
དགེ་བའི་བཤེས་གཉེན་སློབ་དཔོན་བརྩོན་འགྲུས་གྲགས་ལ་སོགས་ལས་ཐུན་མོང་དང་ཐུན་
མིན་གྱི་ཟབ་ཆོས་བསམ་གྱིས་མི་ཁྱབ་པ་ལ་ཐོས་བསམ་སྒོམ་གསུམ་མཐར་ཕྱིན་པར་མཛད།
དེའི་ཚེ་ལྷ་ལྡན་ཆོས་ཀྱི་རྒྱལ་སར་ཇོ་བོ་ཤཱཀྱ་མུ་ནི་ལ་ཕྱག་དང་བསྐོར་བ་འབུམ་ཐེར་བཏང་། མཆོད་
པའང་ཅི་འབྱོར་དུ་ཕུལ། གསོལ་བ་ཕུར་ཚུགས་སུ་བཏབ་པས་ནུབ་གཅིག་འོད་གསལ་དག་པའི་
དཀྱིལ་འཁོར་དུ་འཕགས་པ་སྤྱན་རས་གཟིགས་བཅུ་གཅིག་ཞལ་བྱོན་ནས་ཁྱོད་ཡོ་བྱད་ཀྱི་
ཚོགས་དང་བཅས་ཏེ་འཕགས་ཡུལ་རྒྱ་གར་དུ་སོང་ན་དོན་ཁྱད་པར་ཅན་མང་པོ་འགྲུབ་ཅིང་
སེམས་ཅན་ལ་ཕན་པར་འགྱུར་རོ་ཞེས་པའི་ལུང་བསྟན་ལྟར་སྐུ་ཡི་དགུང་གྲངས་སུམ་ཅུ་སོ་བཞི་
པ་ལ་གྲོགས་བཅུ་གསུམ་གྱི་ཚོགས་དང་བཅས་ཏེ་བལ་པོ་བརྒྱུད་ནས་དཀོན་མཆོག་འབྱུང་
གནས་འཕགས་ཡུལ་རྒྱ་གར་ལ་ཆིབས་ཀྱི་ཞལ་ཁ་བསྒྱུར། ཐོག་མར་བལ་ཡུལ་དུ་ཡེ་པཎ་
ལ་སྒྲ་གནས་བསླབས། དཔལ་འཁོར་ལོ་བདེ་མཆོག་གི་དབང་དང་། རྡོ་རྗེ་རྣལ་འབྱོར་མའི་
S
（10）



གདན་རབས་ངོ་མཚར་བང་མཛོད།
བྱིན་རླབས་དང་། གདན་བཞིའི་དབང་དང་། དེ་རྣམས་དང་འབྲེལ་བའི་སྒྲུབ་ཐབས་དང་། རྒྱུད་
དང་མན་ངག་མང་དུ་ཞུས། རྒྱ་གར་དུ་བྱོན་པའི་ཚེ་ཇེ་ཐོག་མར་བླ་མ་མཧཱ་ཡོ་གི་དང་མཇལ་ཏེ་
བཅོམ་ལྡན་འདས་མ་རྡོ་རྗེ་ཕག་མོའི་དབང་དང་བྱིན་རླབས་དང་མན་ངག་ཆ་ལག་དང་བཅས་པ་
མཐའ་དག་རྫོགས་པར་ཞུས། དེའི་ཚེ་ནུབ་གཅིག་ཚོགས་ཀྱི་འཁོར་ལོའི་དུས་སུ་བླ་མའི་གསུང་
གིས་ནམ་མཁར་བཅོམ་ལྡན་འདས་མ་རྡོ་རྗེ་ཕག་མོ་བཞུགས་པ་མཐོང་ངམ་གསུངས་པ་ལྟར་བལྟས་
པས་བཅོམ་ལྡན་འདས་མ་གཙོ་འཁོར་ལྔ་མངོན་སུམ་དུ་གཟིགས་མ་ཐག་ཏིང་ངེ་འཛིན་གྱི་སྒོ་བསམ་
གྱིས་མི་ཁྱབ་པ་ཐུགས་རྒྱུད་ལ་འཁྲུངས་སོ། །དེ་ནས་རྟེན་དགེ་སློང་། ཤེས་བྱ་རིག་པའི་གནས་
ལྔའི་པཎྜི་ཏར་གྱུར། ཡི་དམ་ལྷའི་ཞལ་གཟིགས། མངོན་ཤེས་ལ་སོགས་པའི་ཡོན་ཏན་རིན་པོ་
ཆེ་དུ་མས་རྒྱུད་ཕྱུག་ཅིང་དེ་སྐབས་འཕགས་ཡུལ་དུ་བཅོམ་ལྡན་འདས་གཉིས་པར་གྲགས་པ་སློབ་
དཔོན་རྡོ་རྗེ་གདན་པ་ཆུང་བའི་དྲུང་དུ་བྱོན་ནས། དབང་དང་རྒྱུད་དང་སྒྲུབ་ཐབས་དང་མན་ངག་
ལ་སོགས་པ་མཐའ་ཡས་པ་གསན། གཞན་ཡང་སློབ་དཔོན་རྡོ་རྗེ་གདན་པ་ཆེ་བ། པཎྜི་ཏ་དོན་
ཡོད་རྡོ་རྗེ་ལ་སོགས་ལས་སྒྲུབ་ཐབས་སྟོང་ཕྲག་བརྒལ་བར་གསན། དེ་རྣམས་ལས་ཟབ་ཟབ་
དང་ཉེ་བར་མཁོ་བ་བརྒྱ་རྩ་བརྒྱད་ཕྱོགས་གཅིག་ཏུ་བསྡེབས་པ་ལོ་པཎ་རྣམ་གཉིས་ཀྱིས་བསྒྱུར། །
རྒྱ་གར་དུ་བླ་མ་རྡོ་རྗེ་གདན་པ་ལས་ཟབ་ཆོས་གསན་ཏེ་ཚུར་བྱོན་ཁར་བས་མཐའ་ཞིག་ལ་སྐྱོ་
བསང་ལ་བྱོན་པ་ན། ཡི་དྭགས་མང་པོ་ངུ་ཡིན་གཟིགས། ཅིའི་ཕྱིར་དུ་དྲིས་པས། ཁྱེད་བོད་ལ་
ཕེབས་ན་གཏོར་མ་སྟེར་མཁན་མེད་པས་བཀྲེས་སྐོམ་དུ་འགྱུར་པས་ངུའོ་ཞེས་ཟེར་བ་ལ། དེ་
དག་གི་ཆེད་དུ་འབྲས་མི་ཁུར་བཞི་བཅུ་ཉོས་ནས་ཡི་དྭགས་ཀྱི་གཏོར་མའི་རྒྱུན་ཆེན་པོ་བཙུགས་
ཤིང་དེའི་ཆས་ལ་གསེར་སྲང་དགུའི་རྟེན་ཡང་བཞག་གོ །ཚུར་ལམ་བལ་པོར་ཕེབས་པ་ན་བོད་
མི་རྣམས་ཀྱི་ཟོང་ཕྱེད་གནས་ཁང་གི་གནས་པོས་ཁྱེར། འཕྲལ་སྤྱོད་ལམ་ཅུང་མ་ལེགས་པ་འདྲ་
བྱུང་ནའང་རྒྱལ་པོའི་ཆད་ཉེས་དང༌། གནས་ཁང་དུ་ན་ཚ་སོགས་བྱུང་ན་དེར་ན་ས་དང་འཆི་ས་



དཔལ་ས་སྐྱའི་རིག་མཛོད། །
མེད་པར་སྒོར་བཏོན་པ་ལ་སོགས་པའི་ཉོན་མོངས་པ་བསམ་གྱིས་མི་ཁྱབ་པས་བོད་མི་རྣམས་
མནར་བ་གཟིགས་མཚམས། བོད་མི་རྣམས་དེ་ལྟ་བུའི་ཉོན་མོངས་པ་ལས་ཐར་ཆེད་ཡམ་བུའི་
བོད་ཐང་ཅེས་པའི་ཐང་ཆེན་པོ་རིན་ཆེན་གསེར་སྲང་མང་པོའི་ཡོན་གྱིས་ཉོས་ཏེ། ཁང་པ་དང་།
ས་ཕུག་ལ་སོགས་པ་དང༌། ཆར་སྐྱོབ་རྩིག་པ་མེད་པའི་ཤིང་ཁང་ཆེན་པོ་ལ་སོགས་པ་མང་དུ་
བཞེངས། ཉམས་གསོ་བྱ་སླད་རིན་ཆེན་གསེར་སྲང་མང་པོ་རྟེན་དུ་ཡང་བཞག་གོ །དེའི་རྒྱུ་ཅན་
ལས་བོད་མི་རྣམས་ལ་གོང་གི་ངལ་བ་རྣམས་མ་བྱུང་ངོ་། །ཕྱི་རྒྱལ་དུ་འདི་ལྟ་བུའི་མཛད་པ་
གནང་མཁན་ནི་སྔོན་གྱི་ཁ་བ་ཅན་གྱི་མཁས་གྲུབ་གཞན་མ་བྱུང་ངོ༌། །མདོར་ན་རྒྱ་བལ་དུ་མི་ལོ་
ཧྲིལ་པོ་དགུ་བཞུགས་ནས་མཐར་ཞེ་གསུམ་པ་ལ་བོད་དུ་བྱོན། ཐོག་མར་ལུང་སྟེང་པ་དགེ་བའི་
བཤེས་གཉེན་དཀོན་མཆོག་སྐྱབས་ཀྱིས་སྣེ་ལེན་དང་ཞབས་ཏོག་ཕུན་སུམ་ཚོགས་པའི་བདག་
རྐྱེན་ལས་གདུལ་བྱ་བསམ་གྱིས་མི་ཁྱབ་པ་ལ་དབང་དང༌། རྒྱུད་དང༌། མན་ངག་དང་། སྒྲུབ་
ཐབས་ལ་སོགས་ཆོས་འཁོར་བསམ་གྱིས་མི་ཁྱབ་པ་བསྐོར། མཐའ་མར་བླ་མ་འཁོན་དཀོན་
མཆོག་རྒྱལ་པོས་གདན་ས་ཆེན་པོ་དཔལ་ལྡན་ས་སྐྱ་རུ་སྤྱན་དྲངས་ཏེ་མདོ་སྔགས་ཀྱི་ཟབ་ཆོས་
དཔག་མེད་ཞུས། བླ་མ་ལོ་ཙཱ་བ་ཆེན་པོ་དགུང་གྲངས་རེ་གསུམ་པ་ལ་རྡོ་རྗེ་འཆང་དངོས་འཁོན་
དཀོན་མཆོག་རྒྱལ་པོ་དགོངས་པ་གཞན་དོན་དུ་ཕེབས། ལོ་དེ་ཁོ་ནར་བོད་ཀྱི་རྡོ་རྗེ་གདན་དཔལ་
ལྡན་ས་སྐྱའི་གདན་བདག་མཛད་དེ་ཐུན་མོང་དང་ཐུན་མིན་གྱི་གདུལ་བྱ་ལ་མདོ་སྔགས་ཟབ་རྒྱས་
ཆོས་ཚུལ་བསམ་གྱིས་མི་ཁྱབ་པའི་ཆོས་སྦྱིན་མཛད། ཐུགས་སྲས་ཀུན་གྱི་གཙོ་བོ་བླ་མ་རྡོ་རྗེ་
འཆང་ས་ཆེན་ཀུན་དགའ་སྙིང་པོ་བཀའ་དྲིན་ཤིན་ཏུ་ཆེན་པོའི་སྒོ་ནས་བསྐྱངས། རྡོ་རྗེ་གདན་
དཔལ་ལྡན་ས་སྐྱ་རུ་ཕྱི་རྟེན་གྱི་འགྲམ་འདིངས་པ། གཤེགས་རྫོང་བྱེད་པ། གདན་ས་ཚུད་པ་
རྣམས་ཉིན་གཅིག་ལ་འབད་མེད་དུ་གྲུབ་པའི་རྟེན་འབྲེལ་འགྲིགས་པ་ལས་གདན་ས་ཆེན་པོར་
དཔལ་ཕུན་སུམ་ཚོགས་པ་བསམ་གྱིས་མི་ཁྱབ་པ་བྱུང་བ་ནི་ལོ་ཆེན་འདི་ཉིད་ཀྱི་བཀའ་དྲིན་ཁོ་



གདན་རབས་ངོ་མཚར་བང་མཛོད།།
ན་ཡིན། གཞན་ཡང་གདན་ས་ཆེན་མོ་དཔལ་ལྡན་ས་སྐྱར་དུས་ཀུན་ཏུ་བཀྲ་ཤིས་ཕུན་ཚོགས་
རྟག་བརྟན་སླད་དུ་ནང་དུ་སངས་རྒྱས་འོད་སྲུངས་ཀྱི་རྣམ་སྦྱར་ལ་སོགས་པའི་རྒྱ་བོད་ཀྱི་རྟེན་བྱིན་
རླབས་ཅན་བསམ་གྱིས་མི་ཁྱབ་པ་དང་། རྣམ་རྒྱལ་གྱི་གཟུངས་འབུམ་ཐེར་གསུམ་དང་ཁྲི་ཚོ་
བདུན་བཞུགས་པའི་རྣམ་རྒྱལ་གྱི་སཱཙྪ་ལ་སོགས་པ་གཟུངས་བཞུགས་ལ་ཕུལ་ཏེ་རབ་གནས་
ཀྱི་དོན་དུ་རྣམ་རྒྱལ་གྱི་ཆོ་ག་སྟོང་ཕྲག་གཉིས་མཛད་པའི་ཚེས་བརྒྱད་ཀྱི་ཉིན་མོ་མེ་ཏོག་འཐོར་
བ་ན་མཆོད་རྟེན་གྱི་བུམ་པ་ལས་འཕྲོས་པའི་འོད་ཟེར་སེར་པོས་མིག་གིས་མཐོང་ཚད་ཀྱི་ས་གཞི་
དང་ནམ་མཁའ་ཁེངས་ཤིང་དྲིལ་བུའི་སྒྲ་ལྟ་བུ་ཀུན་ཏུ་འཁྲོལ་བ་དང་ཕྱོགས་ཀུན་ནས་ལེགས་
གསོའི་སྒྲ་ལན་བཞིར་ཀུན་གྱིས་མཐོང་ཐོས་སུ་གྱུར་པས་ཐམས་ཅད་ཡ་མཚན་དུ་གྱུར་པ་ནས་ད་
བར་ཀུན་ཏུ་བཀྲ་ཤིས་པའི་ལྟས་ཁྱད་པར་ཅན་བསམ་གྱིས་མི་ཁྱབ་པ་ཡོད་པའི་རྣམ་རྒྱལ་མཆོད་
རྟེན་དེ་ཉིད་ཐུགས་དམ་གྱི་རྟེན་དུ་བཞེངས། གཞན་ཡང་དམྱལ་བའི་ཟངས་ཁར་གནས་པའི་
སེམས་ཅན་རྣམས་འདོན་པའི་སླད་དུ་རྒྱལ་ཡུམ་རྗེ་བཙུན་སྒྲོལ་མ་དངོས་སུ་ཐིམ་པའི་གཡུ་མཁར་
མོའི་སྒྲོལ་མ་ལ་སོགས་པའི་རྟེན་དང་། ཟམ་པ་དང་། མགྲོན་ཁང་ལ་སོགས་པ་མང་དུ་བཞེངས།
མདོར་ན་ཆུ་མོ་ལུག །ཕྱི་ལོ་༡༡༠༣ནས་ལྕགས་ཕོ་སྟག །ཕྱི་ལོ་༡༡༡༠བར་དུ་གདན་ས་བཟུང་།
མཐར་བརྩེ་བ་ཆེན་པོ་ས་ཆེན་ཀུན་དགའ་སྙིང་པོ་ལ་བོད་ཀྱི་རྡོ་རྗེ་གདན་དཔལ་ལྡན་ས་སྐྱའི་གདན་
ས་གཏད་དེ་བར་ཕུག་རོང་དུ་ཐུགས་དམ་ལ་བཞུགས། དེ་ནས་སྐུ་ཡི་དགུང་གྲངས་དོན་གསུམ་
བཞེས་པའི་ལྕགས་མོ་ཡོས། ཕྱི་ལོ་༡༡༡༡ལོའི་དབྱུག་ཟླའི་ཚེས་བཅུ་བཞི་ལ། ང་ནི་བདེ་བ་ནས་
བདེ་བར་འགྲོ། ཡི་དམ་གྱི་ལྷ་འཇམ་དཔལ། རྣམ་འཇོམས། མི་གཡོ་བ། སྤྱན་རས་གཟིགས།
སྒྲོལ་མ། རྣམ་རྒྱལ་རྣམས་ཉིན་རེ་བཞིན་ཡང་ཇི་ལྟར་འདོད་པར་ཞལ་མཐོང་། ཁྱད་པར་ཐུགས་
རྗེ་ཆེན་པོ་ནི་ཉིན་ཞག་བདུན་རེ་ཙམ་མི་འབྲལ་བར་མཐོང་བས་ལྷས་རྗེས་སུ་བཟུང་བ་ཡིན། བདེ་
བ་ཡིན། མི་འགྱོད། ཁྱེད་ཇོ་སྲས་ཀྱི་བུ་ཐེག་པ་ཆེན་པོའི་རིགས་ཅན་ཡིན་པས་སངས་རྒྱས་ཀྱི་



དཔལ་ས་སྐྱའི་རིག་མཛོད། །
བསྟན་པ་དང་། སེམས་ཅན་གྱི་དོན་འབའ་ཞིག་མིན་པ་རང་དོན་གྱི་འཁྲི་བ་སྤངས་ནས་ཅི་བྱེད་
ཆོས་སུ་འགྲོ་བ་ཁོ་ན་མཛོད་ཅེས་པ་ལ་སོགས་པའི་ཞལ་ཏ་བྱིན་རླབས་ཅན་བླ་མ་ས་སྐྱ་པ་ཆེན་པོ་
ཀུན་དགའ་སྙིང་པོ་སྐུ་ཡི་གམ་ན་འདུག་པ་ལ་ཐུགས་བརྩེ་བ་ཆེན་པོའི་སྒོ་ནས་གནང་ནས་མཐར་
ལུས་གནད་ཀྱི་ངང་ནས་རེ་ཞིག་དགོངས་པ་གཞན་དོན་དུ་ཕེབས་པའི་ཚུལ་བསྟན་ཏོ། །



གསུམ་པ། ས་ཆེན་ཀུན་དགའ་སྙིང་པོ།
ཁྲི་ཆེན་གསུམ་པ་བརྩེ་བ་ཆེན་པོ་ས་ཆེན་ཀུན་དགའ་སྙིང་པོ་ནི། བོད་ཆུ་ཕོ་སྤྲེལ། ཕྱི་
ལོ་༡༠༩༢ལོར་ཡབ་ཆེན་རྡོ་རྗེ་འཆང་དཀོན་མཆོག་གསུམ་དངོས་འཁོར་བ་ལས་རྒྱལ་པོ་དང་།
མཁའ་འགྲོའི་རྣམ་རོལ་མ་གཅིག་ཞང་མོའི་རིགས་སྲས་སུ་མངལ་གྱི་སྐྱོན་གྱིས་ནམ་ཡང་མ་གོས་



དཔལ་ས་སྐྱའི་རིག་མཛོད། །
སུ
༡
པའི་གྲུབ་མཚན་གྱི་གསལ་བྱེད་ལ་སོགས་ངོ་མཚར་བའི་ལྟས་མཆོག་བསམ་གྱིས་མི་ཁྱབ་པ་
དང་བཅས་པའི་སྒོ་ནས་བལྟམས། བལྟམས་མ་ཐག་སྤྱན་རས་གཟིགས་ཀྱི་སྤྲུལ་པ་གདན་ཞུ་
མཛད་པོ་ཞིང་སྐྱོང་ཙ་ཏུརྨུ་ཁའི་གྲུབ་ཆེན་རྗེ་བཙུན་ཁའུ་པ་ཆེན་པོས་སྐུ་པང་དུ་བཞེས་ཏེ་འདི་ནི་
ངེས་པར་རྒྱལ་ཀུན་སྙིང་རྗེའི་རང་གཟུགས་སྤྱན་རས་གཟིགས་ཡིན་ཞིང་ཇོ་བོ་ཨ་ཏི་ཤའི་དངོས་
སློབ་བྱང་ཆུབ་སེམས་དཔའ་སྦྱིན་པ་དཔལ་ཡང་འདི་ཉིད་ཡིན། འཕགས་ཡུལ་བསྟན་
འཛིན་གསུམ་གྱི་ཡ་གྱལ་རྣལ་འབྱོར་དབང་ཕྱུག་གྲུབ་ཆེན་བིར་ཝ་པ་ཡང་འདི་ཉིད་ཁོ་ན་ཡིན་ཞེས་
ཤིན་ཏུ་དགྱེས་པའི་རྣམ་འགྱུར་དང་བཅས་པའི་སྒོ་ནས་བསྔགས་པ་ཆེས་ཆེར་མཛད། དེའི་ཚེ་
རྡོ་རྗེ་གདན་ལ་སོགས་པའི་འཕགས་ཡུལ་གྱི་གནས་ཆེན་ཀུན་ཏུ་རྗེ་བཙུན་རྣལ་འབྱོར་གྱི་དབང་
ཕྱུག་བིརྱ་པའི་སྐུའི་སྤྲུལ་པ་ས་སྐྱར་བྱོན་ནོ་ཞེས་མཁའ་འགྲོ་མ་འབུམ་གྱིས་བསྒྲགས་པའི་རྒྱུ་ཅན་
ལས་སིངྒ་ལ་དང་རྒྱ་གར་འཕགས་པའི་ཡུལ་གྱི་སློབ་མ་གྲུབ་ཆེན་རྣམས་ས་སྐྱར་བྱུང་། འགྲོ་
བའི་མགོན་པོ་ཕག་མོ་གྲུབ་པ་ལ་སོགས་པའི་བོད་ཀྱི་སློབ་མ་གྲུབ་ཆེན་རྣམས་ཀྱང་དེའི་ཚུལ་གྱིས་
ས་སྐྱར་ཕེབས་སོ། །དགུང་གྲངས་བཅུ་གཅིག་བར་དུ་ཡབ་ཆེན་བླ་མ་རྡོ་རྗེ་འཆང་འཁོན་དཀོན་
མཆོག་རྒྱལ་པོ་ལས་མདོ་སྔགས་ཀྱི་དམ་ཆོས་རྒྱ་མཚོའི་གསན་པ་མཐར་ཕྱིན་པར་མཛད། བཅུ་
གཉིས་པ་ལ་བླ་མ་ལོ་ཆེན་བ་རི་བའི་ཞལ་གདམས་ལྟར་འཕགས་པ་འཇམ་དཔལ་དབྱངས་བསྒྲུབས་
པས་ཕྱི་ཡི་བར་ཆད་སེལ་ཏེ་རྗེ་བཙུན་སྒྲོལ་མའི་ཞལ་གཟིགས། ནང་གི་བར་ཆད་སེལ་ཏེ་རྗེ་
བཙུན་མི་གཡོ་བའི་ཞལ་གཟིགས་ཏེ་ཟླ་བ་དྲུག་མཚམས་འཇའ་མཚོན་གུར་ཁང་ཆེན་པོའི་དབུས་
སུ་རྗེ་བཙུན་འཇམ་དཔལ་དབྱངས་མངོན་སུམ་བྱོན་པ་ལས་ཕར་ཕྱིན་གྱི་གདམས་པ་ཟབ་མོའི་
བཀའ་དྲིན་བསྩལ། དེའི་རྒྱུ་ཅན་ལས་ཉམས་དང་རྟོགས་པ་ཡར་ངོའི་ཟླ་བཞིན་རྒྱས། ཇི་ལྟ་ཇི་སྙེད་
ཀྱི་ཆོས་ཐམས་ཅད་ཐུགས་སུ་ཆུད་དོ། །བཅུ་གཉིས་པའི་ལོ་དེ་རང་ལ་རོང་ངུར་སྨྲིག་ཏུ་བྲང་ཏི་
དར་མ་སྙིང་པོ་ལ་མངོན་པ་ཀུན་བཏུས་ལ་སོགས་པ་གསན། དེའི་ཚེ་བདག་གཞན་དངོས་སུ་



གདན་རབས་ངོ་མཚར་བང་མཛོད།།
བརྗེས་ཏེ་འབྲུམ་བུ་རྨེ་ནག་ཅེས་པའི་ནད་ཀྱིས་ཤིན་ཏུ་སྙུང་བར་གྱུར་པའི་ཚུལ་བསྟན་པའི་དུས་
སུ༑ ས་སྐྱར་ཡུམ་གྱིས་གསན་ཏེ། གསེར་སོགས་ཡོ་བྱད་ཀྱི་དངོས་པོའི་ཚོགས་ཤིན་ཏུ་མང་པོ་
བསྣམས་ཏེ་འབད་རྩོལ་དྲག་པོས་རོང་ངུར་སྨྲིག་ཏུ་བྱོན། རོང་ངུར་སྨྲིག་གི་མདའ་ཡི་ཕ་བོང་
གཅིག་གི་སྟེང་ལེགས་པར་ཕེབས་ནས་ངེད་ཀྱི་བུ་མཆོག་གང་ན་ཡོད་ཅེས་གཟིགས་པའི་ཚེ་ཕ་
བོང་ལ་ཡུམ་གྱི་ཞབས་རྗེས་བྱུང་། དེ་ནས་ཡར་རིམ་གྱིས་ཕེབས་ཏེ་ཡུམ་སྲས་རྒྱང་རིང་ནས་མཇལ།
ས་ཆེན་ཡུམ་ཉིད་ཕེབས་པའི་མཉེས་ཚོར་གྱིས་སྐུ་ལུས་ཤིན་ཏུ་ཞན་ན་ཡང་ཐུགས་རུས་བསྐྱེད་དེ་
ཕྱག་གི་ཁུ་ཚུར་བྲག་ལ་བརྟེན་ཏེ་བཞེངས་གྲབས་མཛད་པའི་ཚེ་ཕྱག་རྗེས་བྲག་ལ་བྱུང་། མཐའ་
མར་ཡུམ་སྲས་གྱེས་པའི་དུས་ལ་ཉེ་བའི་ཚེ་ཕ་བོང་ལ་དབུ་བཙུགས་ཏེ་བཤུམས་པ་ན་དབུ་རྗེས་
ཕ་བོང་ལ་བྱུང༌། ཡུམ་གྱིས་ཕྱག་གིས་ཡར་བསླངས་པའི་ཚེ་ཡུམ་གྱི་ཕྱག་རྗེས་ཕ་བོང་ལ་བྱུང་
བ་སོགས་ཡུམ་སྲས་གཉིས་ཀྱིས་གྲུབ་རྟགས་བསྟན། མདོར་ན་བྲང་ཏིའི་རྗེས་སུ་བྲང་ཏིའི་ཟུར་
ཆོས་པ་དགེ་བཤེས་ཁྱུང་། དགེ་བཤེས་ཁྱུང་རིན་ཆེན་གྲགས། དགེ་བཤེས་མི་ལྷང་ཚེར། དགེ་
བཤེས་རྔོག །སྐྱུ་ར་ཨ་སྐྱབས། བལ་པོའི་པཎྜི་ཏ་ཛྙཱ་ན་བཛྲ། བལ་བོའི་པཎྜི་ཏ་པདྨ་ཤྲཱི། རྣལ་འབྱོར་
པ་བྷ་དྲ་རཱ་ཧུ་ལ། བླ་མ་རྡོ་རྗེ་འཆང་དངོས་བ་རི་ལོ་ཙཱ་བ། བླ་མ་གནམ་ཁའུ་པ་སྐུ་མཆེད། བླ་མ་
སེ་སྟོན། བླ་མ་མལ་ལོ། པུ་རངས་ལོ་ཙཱ། བླ་མ་འཁོན་སྒྱི་ཆུ་བ་ལ་སོགས་པའི་པཎ་གྲུབ་ཆུ་སྐྱེས་
རྒྱལ་པོའི་ཐུགས་ཀྱི་བཅུད་ཆེན་མདོ་རྒྱུད་སྙིང་པོའི་སྦྲང་རྩི་མ་ལུས་པ་སྙིང་སྟོབས་དྲེགས་པས་
མྱོས་པའི་བུང་བས་བླངས། ཁྱད་པར་དུ་ངོ་མཚར་ཐུགས་ཀྱི་པད་མཚོའི་དྲི་ངད་ཀྱིས་ལོ་ཆེན་
བཞི་ལ་སོགས་པའི་ཆོས་ཚུལ་ཟབ་རྒྱས་བློ་འདས་བསམ་གྱིས་མི་ཁྱབ་པའི་གདམས་པ་རྒྱ་མཚོའི་
ངང་ཚོགས་རྣམས་རང་བྱུང་དུ་འདུ་བའི་བསྟི་གནས་སུ་གྱུར། འདི་ལྟ་བུའི་གཞུང་བཤད་མན་
ངག་དང་བཅས་པའི་གདམས་པ་རྒྱ་མཚོའི་བཀའ་བབས་ནི་བོད་ཀྱི་མཁས་གྲུབ་གཞན་གྱི་རྣམ་
ཐར་གྱི་ཡི་གེ་ལས་མ་བྱུང་། དགུང་གྲངས་ཉེར་དགུ་ནས་སོ་གཉིས་བར་ལོ་ཡི་འཁོར་ལོ་བཞི་



དཔལ་ས་སྐྱའི་རིག་མཛོད། །
ཡི་རིང་ལ་བླ་མ་རྡོ་རྗེ་འཆང་ཞང་སྟོན་ལ་རྒྱ་བོད་ཀྱི་གདམས་པ་རྒྱ་མཚོའི་ཉིང་ཁུ་གསུང་ངག་རིན་
པོ་ཆེ་ལམ་འབྲས་ཀྱི་ཆོས་ཚུལ་མནོས། མཐར་གྲུབ་ཆེན་བིརཱུ་པའི་ཟབ་ཆོས་གསུང་ངག་རིན་པོ་
ཆེའི་ཆོས་བདག་ཏུ་དབང་བསྐུར། དེའི་ཚེ་བསྒོམས་ནས་རྟོགས་དགོས་པ་ལ་སོགས་པའི་བརྡར་
བོད་འདིར་སྔར་བྱུང་མ་མྱོང་བའི་ངོ་མཚར་རྫུ་འཕྲུལ་གྱི་ལྟད་མོ་བསམ་གྱིས་མི་ཁྱབ་པ་བླ་མ་ཞང་
སྟོན་གྱིས་བསྟན། དེ་ནས་ལོ་ངོ་བཅོ་ལྔ་པ་ཙམ་ལ་བླ་མ་རྡོ་རྗེ་འཆང་ཞང་སྟོན་དགོངས་པ་གཞན་
དོན་དུ་གཤེགས་ཟིན་ཏེ་ཡུན་རིང་ལོན་ན་ཡང་ས་ཆེན་ཀུན་དགའ་སྙིང་པོའི་ཟག་པ་མེད་པའི་མོས་
གུས་ཀྱི་གསོལ་བས་སླར་ཡང་བླ་མ་ཞང་སྟོན་གྱི་སྐུ་གསུང་ཐུགས་ཀྱི་དཀྱིལ་འཁོར་མངོན་སུམ་དུ་
མཇལ་ནས་ཚེ་གཅིག་ལུས་གཅིག་ལ་འཚང་རྒྱ་བའི་ཟབ་ཆོས་གསུང་ངག་རིན་པོ་ཆེ་མཁའ་འགྲོའི་
ཞལ་རླངས་ཐུལ་ལེ་བའི་གདམས་པ་ཡོངས་སུ་རྫོགས་པ་ལན་གཉིས་པ་རུ་མནོས། དེ་ལོའི་ས་
ག་ཟླ་བའི་ཚེས་ཉེར་གསུམ་གྱི་ཉིན་མོར་དཔོན་པོ་རིའི་ངོས་ས་དཀར་གླང་ཆེན་འགྱིང་འདྲའི་དབུས་
ཉིད་དུ་སྟག་ལྤགས་ཆེན་པོ་བཏིང་བའི་གདན་སྟེང་རྗེ་བཙུན་རྣལ་འབྱོར་གྱི་དབང་ཕྱུག་བིརླ་པ་སྐུ་
ཉམས་རྒྱས་ཤིང་འོད་ཟེར་དཔག་མེད་འཕྲོ་བ་ཕྱག་ཆོས་འཁོར་གྱི་ཕྱག་རྒྱ་ཅན་སྐྱིལ་ཀྲུང་གཅིག་
གིས་རྡོ་རྗེ་གདན་དཔལ་ལྡན་ས་སྐྱའི་གནས་གཞི་ཡོངས་རྫོགས་ཁྱབ་པར་མཛད་ནས་བཞུགས་
པའི་གཡས་སུ་ཀྲྀཥྛ་པ་གདུགས་འཛིན་ཅིང་། གཡོན་དུ་གྲུབ་ཆེན་ནག་པོ་པ་ར་དུང་འབུད་བཞིན་
པའི་གཙོ་འཁོར་རྣམ་གསུམ་དངོས་སུ་གདན་ས་ཆེན་པོ་ས་སྐྱར་ཕེབས་པ་ནས་བཟུང་སྟེ་ཟླ་བ་
གཅིག་རིང་གསོལ་བཞེས་ས་ཆེན་རང་ཉིད་ཀྱིས་སྦྱར་ཏེ། སྤྱིར་རྒྱུད་སྡེ་བདུན་ཅུ་དོན་གཉིས་
ཀྱི་མན་ངག་དང་ལྕགས་རི་ལས་མི་འདའ་བའི་ཟབ་ཆོས་བཞི་ལ་སོགས་པའི་གདམས་པ་རྒྱ་
མཚོ་དང་། ཁྱད་པར་དུ་ཚེ་གཅིག་ལུས་གཅིག་ལ་འཚང་རྒྱ་བའི་གདམས་ངག་ཀུན་གྱི་ཉིང་ཁུ།
བྱིན་རླབས་ཀྱི་ན་བུན་ཐུ་ལེ་བ། ཆེ་བ་ཟླ་བ་རི་བོང་ཅན་གྱི་གྲངས་དང་ལྡན་པའི་གསུང་ངག་ལམ་
འབྲས་བུ་དང་བཅས་པའི་ཉེ་བརྒྱུད་ཀྱི་ཡིད་བཞིན་ནོར་བུ་བསྩལ། རྣལ་འབྱོར་གྱི་དབང་ཕྱུག་
པ18),



གདན་རབས་ངོ་མཚར་བང་མཛོད། །
གྲུབ་ཆེན་བིར་ཝ་པས་ས་ཆེན་རང་དང་རྟོགས་པ་མཉམ་པར་བྱིན་གྱིས་བརླབས། འདི་ལྟ་བུའི་
གདམས་པ་སྒོ་སྐྱེལ་གྱི་རྣམ་ཐར་ངོ་མཚར་བ་ནི་བོད་ཀྱི་མཁས་གྲུབ་གཞན་གྱི་རྣམ་ཐར་ནང་མི་
གསལ་བ་ནི་མངོན་སུམ་ཚད་མ་བདེན་དཔང་དུ་བཞུགས། གདམས་པ་སྒོ་སྐྱེལ་གྱི་རྣམ་ཐར་
འདི་ཇི་ལྟར་ངོ་མཚར་ཆེ་ཞེ་ན། འཕགས་ཡུལ་དུ་སློབ་དཔོན་ཆེན་པོ་ཨ་བྷ་ཡ་ཀ་ར་ལ་སྦྱིན་བདག་
རྒྱལ་པོ་ཤིང་རྟ་ཅན་བྱ་བ་ཡོད་དེ། དེ་ལ་གླང་པོ་ཆེ་མང་དུ་ཡོད་པའི་ནང་ནས་གླང་པོ་ཆེ་མཆོག་
ཏུ་གྱུར་པ་ཉི་མ་འཆར་བྱེད་ཅེས་བྱ་བ་སྨྲོས་ནས་མི་དང་སེམས་ཅན་མང་པོ་བསད་ཅིང་རྡོ་རྗེ་གདན་
གྱི་ལྕགས་རི་བསྐྱེལ། གཙུག་ལག་ཁང་མང་པོ་ལ་གནོད་པ་བྱེད་དུ་བྱུང་། དེ་འདུལ་བའི་ཕྱིར་
ནུབ་ཕྱོགས་སོ་བ་ནཱ་ཐ་ནས་རྣལ་འབྱོར་གྱི་དབང་ཕྱུག་བིར་ཝ་པ་རྡོ་སྐུ་ལས་བཞེངས་ཏེ་གླང་པོ་
ཆེ་ལ་ཕྱག་གིས་ཐལ་མོ་བསྣུན་ནས་བཏུལ་ཏེ་སྨྱོ་བ་ལས་སངས་པར་བྱས། སྐལ་ལྡན་འགྲོ་བ་
འགའ་ཡང་རྗེས་སུ་བཟུང༌། ཚུར་ལམ་བོད་ཀྱི་རྡོ་རྗེ་གདན་དཔལ་ལྡན་ས་སྐྱར་ཕེབས་ཏེ་ས་
ཆེན་ལ་གསང་བ་ལས་ཀྱང་ཆེས་གསང་བའི་གདམས་པ་རྒྱ་མཚོའི་གན་མཛོད་བསྩལ་པ་ཡིན།
དེས་ན་འདི་རང་ཆེས་ངོ་མཚར་ཆེའོ། །གསུང་ངག་རིན་པོ་ཆེའི་བཅོ་བརྒྱད་བཀའ་རྒྱ་གྲོལ་མཚམས་
སྙན་བརྒྱུད་ཟབ་མོ་ཡི་གེ་བཅུ་གཅིག་ཏུ་བཀོད། འོས་སུ་གྱུར་པའི་ཐུན་མོང་གདུལ་བྱ་ལ་སྤྱིར་
རྒྱུད་མན་ངག་ཟབ་མོ་དང་། ལྷག་པར་དུ་ཐུན་མོང་མ་ཡིན་པའི་སྐལ་ལྡན་གདུལ་བྱ་ལ་གསུང་
ངག་ཟབ་མོའི་གདམས་པ་རྒྱ་མཚོའི་བདུད་རྩི་སྤེལ། དེའི་རྒྱུ་ཅན་ལས་ངེས་དོན་ལ་རང་དང་
ངོ་བོ་དང་སྤངས་རྟོགས་དབྱེར་མེད་པའི་སློབ་མ་གྲུབ་ཆེན་དང་ཕྱག་རྒྱ་ཆེན་པོ་མཆོག་གི་དངོས་
གྲུབ་ཐོབ་པའི་སློབ་མ་གྲུབ་ཆེན་མེ་ཡི་གྲངས་ལ་སོགས་པའི་བསྟན་འཛིན་གྱི་སྐྱེས་བུ་བསམ་གྱིས་
མི་ཁྱབ་པ་བསྐྲུན། དང་པོ་དད་ལོག་གིས་དམྱལ་བ་ལ་འགྲོ་བར་ངེས་པའི་ཁམས་པ་རྡོ་རྗེ་རྒྱལ་
པོ་ལ་ཞབས་ཀྱི་མཐིལ་དུ་ཀྱེ་རྡོ་རྗེ་དང་འཁོར་ལོ་བདེ་མཆོག་གི་དཀྱིལ་འཁོར་མངོན་སུམ་དུ་བསྟན་
ཏེ་དད་པའི་ས་བོན་བསྐྲུན། མཐར་ཚེ་གཅིག་ལུས་གཅིག་ལ་འཚང་རྒྱ་ངེས་པའི་གདམས་པའི་
།



དཔལ་ས་སྐྱའི་རིག་མཛོད། །
ཉིང་ཁུ་བསྩལ་ཏེ་རྡོར་རྒྱལ་གྱིས་བསྒོམས་པས་གྲུབ་རྟགས་ཕྱོགས་མེད་དུ་བསྟན་པའི་རྣལ་འབྱོར་
པར་གྱུར་ཏེ་བར་དོར་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་ལ་སོགས་སློབ་མ་རྗེས་སུ་བཟུང་
བ་ལ་ཤིན་ཏུ་མཁས། དེས་ན་མགོན་པོ་གང་གི་ཞབས་སེན་ཟུར་ཕུད་ལ་བརྟེན་ནས་ཐུགས་ཀྱི་སྙིང་
པོ་འཕོས་པ་ཡི་མཆོག་གི་དངོས་གྲུབ་ཐོབ་པ་གསུམ། བཟོད་པ་ཐོབ་པ་བདུན། རྟོགས་པ་དང་ལྡན་
པ་བརྒྱད་ཅུ། གཞུང་བཤད་གཅེས་པར་འཛིན་པའི་ཐུགས་སྲས་བཅུ་གཅིག །ཕྱོགས་ཀྱི་མཁས་
གྲུབ་ཆེན་པོ་བཞི་ལ་སོགས་མཁས་གྲུབ་ཀྱི་སློབ་མ་དམ་པ་མུ་མཐའ་འབྲེལ་བ་ཡིས་རྒྱ་མཚོའི་
གོས་ཅན་འདི་ཡང་དཔལ་དང་ལྡན་པར་བྱས་སོ། །མདོར་ན་རྒ་ལོའི་སློབ་མ་གཡུ་བྲག་པ་ལ་
སོགས་པ་དང་། ཟླ་རྒྱལ་སློབ་མ་ཉིན་ཕུག་པ་ལ་སོགས་པ་དང་། ཕག་གྲུའི་སློབ་མ་འབྲི་རྟག་
གླིང་པ་ལ་སོགས་པ་དང༌། རྒྱལ་ཚའི་སློབ་མ་རི་མ་ལྕེ་བསྒོམ་ལ་སོགས་པ་དང་། ཨ་སེང་གི་
སློབ་མ་ཕྱག་གཙང་ཉང་རན་ལ་སོགས་པ་དང་། རྗེ་པའི་སློབ་མ་ས་སྐྱ་པཎ་ཆེན་ལ་སོགས་པ་
ཤར་ཕྱོགས་རྒྱ་མཚོའི་མཐའ་ཀླས་དམ་པ་རྣམས་ནི་ཐུགས་རྗེ་ཆེན་པོ་དང་ལྡན་པའི་བིར་ཝ་པའི་
སྐུ་ཡི་རྣམ་འཕྲུལ་ས་སྐྱ་པ་ཆེན་པོ་འདིའི་སློབ་བརྒྱུད་དུ་གཏོགས་སོ། །གང་ལྟར་ཐུབ་བསྟན་ཐུན་
མཚམས་ནུབ་རིའི་རྩེ་མོར་རྒྱུ་བའི་ཚེ་ས་སྐྱ་པ་ཆེན་པོའི་ཐུགས་རྗེའི་ཆུ་མཚོ་འཕྱུར་བ་ལས་ལེགས་
པར་ཕེབས་པའི་སློབ་བརྒྱུད་ཟླ་ཤེལ་ཕྲེང་བ་རྣམས་ཀྱིས་འགྲོ་ལ་ཕན་བདེའི་འོད་རིས་དཀར་པོ་
ཅི་ཡང་སྤྲོས། དེའི་ཕྱིར་ན་གངས་ཅན་གྱི་དེ་ལྟ་བུར་བྱུང་བའི་ཡིག་ཚོགས་ནང་འདི་ལྟ་བུའི་སློབ་
བརྒྱུད་ཀྱི་ཆུ་བོ་རིང་པོ་ནི་ངོ་མཚར་གྱི་གནས་སོ། །ཆོས་སྐྱོང་མཐུ་རྩལ་ཅན་རྣམས་བྲན་དུ་བཀོལ་
ཏེ་དྲག་པོ་མངོན་སྤྱོད་ཀྱི་ལས་ཀྱིས་སྔགས་ནག་དང་བོན་ནག་ལ་སོགས་པ་རྣམས་སྐད་ཅིག་ལ་
བསྒྲལ། གཞན་ཡང་ཚར་ཁར་སྒོམ་ཆེན་སུམ་ཅུ་ལ་ཁྲིད་སྐྱོང་བ། ས་སྐྱར་བཞུགས་ནས་ལམ་
འབྲས་གནང་བ། གུང་ཐང་དུ་མལ་གྱི་ཉེ་གནས་མཛད་པ། ལྕམ་ལྷ་ཁང་དུ་ནམ་མཁའ་དྲི་མེད་
ཀྱི་དཀྱིལ་འཁོར་བཞེངས་ནས་རབ་གནས་མཛད་པ། ཟངས་སྡོང་འབྲོག་པའི་གསེབ་ཏུ་ཆོས་
(20)



གདན་རབས་ངོ་མཚར་བང་མཛོད།
གསུངས་པ། ཤབ་སྒོ་ལྔར་ཆོས་འཁོར་བསྐོར་བ་སྟེ་སྐུ་ཡི་བཀོད་པ་དྲུག་དུས་གཅིག་ཆར་དུ་བསྟན་
ཏེ་སེམས་ཅན་བསམ་པ་ཐ་དད་ཀྱང་ངོ་མཚར་བའི་གནས་ལ་བསམ་པ་གཅིག་ཏུ་བསྐྱལ་བ་ལ་
སོགས་པའི་གྲུབ་པའི་ས་ལ་གནས་པའི་མཛད་པ་བསྐྱངས། ཁྱད་པར་རྒྱལ་བའི་ཕོ་བྲང་རྒྱ་གར་
རྡོ་རྗེ་གདན་མཆོག་གི་བྱང་སྒོའི་སྲུང་མར་སངས་རྒྱས་བཅོམ་ལྡན་འདས་རང་ཉིད་ཀྱིས་བཀའ་
བསྒོས་པའི་ཆོས་སྲུང་རྒྱ་མཚོའི་གཙོ་བོ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་མིས་མི་གདན་པ་
བཞིན་དངོས་སུ་དཔལ་ལྡན་ས་སྐྱར་གདན་ཞུ་མཛད་པའི་རྣམ་ཐར་ལ་སོགས་པ་ནི་ངོ་མཚར་བློ་
ལས་འདས་པའི་འཇུག་པའོ། །ལྷག་ཏུ་དུས་ལ་བབས་ཚེ་འོས་སུ་གྱུར་པའི་གདུལ་བྱ་ལ་སྐུ་ཡི་
བཀོད་པ་མི་འདྲ་བ་མཐའ་ཡས་དུས་གཅིག་ཏུ་བསྟན་ཏེ་གྲོལ་བ་མཆོག་གི་ས་ལ་བཀོད་པར་
མཛད་དེ། ཇི་སྐད་དུ། ཀུན་མཁྱེན་ལྔ་པ་ཆེན་པོའི་ཞལ་སྔ་ནས། མདོར་ན་དུས་གཅིག་ཏུ་སྐུའི་
བཀོད་པ་མི་འདྲ་བ་མཐའ་ཡས་སྟོན་པ་སོགས་རྗེ་བཙུན་ས་ར་ཧས་མཚོན་པའི་འཕགས་ཡུལ་
གྱི་གྲུབ་པའི་དབང་ཕྱུག་མཐའ་དག་གི་ཁེངས་པའི་རྒྱུད་འགུགས་པར་བྱེད་པ། ཞེས་གསུངས་
པའི་ཕྱིར་རོ། །མདོར་ན་གངས་ཅན་ལྗོངས་སུ་ཉེ་ལམ་འབྲས་བུའི་ཐེག་པ་ལ་བཀའ་དྲིན་ཤིན་ཏུ་
ཆེ་སྟེ། ཇི་སྐད་དུ། ཀུན་མཁྱེན་ལྔ་པ་ཆེན་པོའི་ཞལ་སྔ་ནས། ཁ་སྦྱོར་བདུན་ལྡན་གྱི་བླ་ན་མེད་
པའི་ལམ་གྱི་པདྨ་དཀར་པོའི་ཆུན་པོ་འདོད་པའི་བདེ་བ་གཉིས་མེད་མཐའ་ཀླས་པའི་ཅོད་པཎ་
རྣམ་པར་བཅིངས་པས་འབྲས་བུའི་ཐེག་པ་ལ་གཅིག་ཏུ་བཀའ་དྲིན་ཆེ་བ་ཞེས་གསུངས་སོ། །
མདོར་ན་ལྕགས་མོ་ཡོས། ཕྱི་ལོ་༡༡༡༡ནས་ས་ཕོ་སྟག །ཕྱི་ལོ་༡༡༥༨བར་གདན་ས་བཟུང་ངོ༌། །
དེ་ལྟར་རིམ་གཉིས་ཟབ་མོ་ལ་སྐད་ཅིག་ཀྱང་གཡེལ་བ་མེད་པར་བསྡུ་བ་རྣམ་བཞིའི་སྒོ་ནས་གཞན་
དོན་འབའ་ཞིག་ལོ་འཁོར་དྲུག་ཅུ་རྩ་བདུན་གྱི་བར་མཛད་དེ། ས་ཕོ་སྟག །ཕྱི་ལོ་༡༡༥༨ལོའི་ཐ་
སྐར་གྱི་ཟླ་བའི་ཚེས་༡༤ ལ་གཡས་རུ་བྱང་གི་སྐྱ་བོ་ཁ་གདངས་ནས་དཔའ་བོ་དང་རྣལ་འབྱོར་
མ་བསམ་གྱིས་མི་ཁྱབ་པས་མདུན་བསུས་ཏེ་རེ་ཞིག་དགོངས་པ་གཞན་དོན་དུ་གཤེགས་པའི་ཚུལ་



དཔལ་ས་སྐྱའི་རིག་མཛོད། །
བསྟན། དེའི་ཚེ་རོལ་མོའི་སྒྲ་དང་དྲི་ཞིམ་གྱི་ཚོགས་དང་འཇའ་འོད་ཀྱི་གུར་ཁྱིམ་ལ་སོགས་ངོ་མཚར་
མཐའ་ཀླས་པའི་ཀློང་དུ་སྐུ་ཡི་བཀོད་པ་བཞིར་བསྟན་ཏེ། གཅིག་ནི་བདེ་བ་ཅན། གཉིས་པ་ནི་
པོ་ཏ་ལ། གསུམ་པ་ནི་ཨོ་རྒྱན། བཞི་པ་ནི་བྱང་ཕྱོགས་གསེར་མདོག་ཅན་དུ་གཤེགས་སོ་ཞེས་
སྤྱན་སྔ་ན་འདུག་པའི་གྲུབ་ཆེན་རྗེ་བཙུན་རྩེ་མོའི་ཞབས་དང་། འཁྲུལ་ཟད་གྲགས་པའི་ཞབས་
དང༑ སར་གནས་ཞུ་བྱས་དངོས་གྲུབ་ལ་སོགས་ཀྱིས་གསལ་ནས་གསལ་བ་རུ་དངོས་སུ་
གཟིགས་སོ། །དེའི་རྒྱུ་ཅན་ལས་འགྲོ་བའི་མགོན་པོ་ཕག་མོ་གྲུབ་པའི་རྣམ་ཐར་དུ། འདི་རང་
ངོ་མཚར་ཆེ་ཞེས་གསུངས། སྤུར་ཞུགས་ལ་ཕུལ་བའི་ཚེ་སྤྱན་སྔ་ན་བཞུགས་པ་ཐམས་ཅད་ལ་
ཏིང་ངེ་འཛིན་གྱི་སྒོ་བསམ་གྱིས་མི་ཁྱབ་པ་རྒྱུད་ལ་སྐྱེས་ཤིང་ཐམས་ཅད་ཀྱིས་འཁོར་ལོ་བདེ་
མཆོག་ཞལ་བཞི་པར་གསལ་བར་མཇལ། ཡང་སྐལ་ལྡན་ལས་འཕྲོ་ཅན་ལ་ལས་ནི་ཞལ་
བརྒྱད་དགྱེས་པ་རྡོ་རྗེ་རུ་མངོན་སུམ་དུ་མཐོང༌། ཡང་དགེ་བཤེས་ཟངས་རི་ཕུག་པས་བསྐོར་
བ་མཛད་པ་ན་རྩ་ཞལ་ཁོང་ལ་ཁྱུ་རུ་རུ་བསྒྱུར་རོ། །སྤུར་ཐལ་མཚོ་ལ་སྦྱངས་པས་མཚོ་ནང་དུ་
འཁོར་ལོ་བདེ་མཆོག་གི་དཀྱིལ་འཁོར་ཁྲ་ལམ་མེར་བྱུང་ཞིང་སྐལ་བ་དང་ལྡན་ན་དེང་སང་ཡང་
དེ་ལྟར་དུ་མཚོ་ལ་མཇལ་ལོ། །མཐར་གདུང་རྟེན་སྐུ་འབུམ་དུ་བཞུགས་པ་ལས་འཆི་མེད་བདུད་
རྩིའི་ཆུ་རྒྱུན་ཟླ་བ་ཞུན་མ་ལྟ་བུར་རྒྱུན་དུ་འཛགས། གསོལ་བ་འདེབས་པ་པོ་རང་རང་གི་སྐལ་བ་
དང་འཚམས་པའི་ཆོས་ཀྱི་སྡོམ་བཞི་ལ་སོགས་པའི་དམ་པའི་ཆོས་ཀྱི་སྒྲ་དབྱངས་ཀྱི་གསུང་འབྱོན་
པ་སོགས་ངོ་མཚར་བའི་ཆོ་འཕྲུལ་དུ་མ་མཇལ་ཞིང་ཕྱག་མཆོད་བྱས་པའི་ལས་ཅན་གྱི་གདུལ་བྱ་
མཐའ་དག་འཁོར་བ་མཐའ་ཅན་དུ་བྱེད་པའི་རྣམ་ཐར་མཚུངས་པ་མེད་པའི་རང་བཞིན་དུ་
བཞུགས་སོ། །



བཞི་པ། རྗེ་བཙུན་བསོད་ནམས་རྩེ་མོ།
ཁྲི་ཆེན་བཞི་པ་རིན་ཆེན་རིགས་གྱུར་འཇམ་དཔལ་བསོད་ནམས་རྩེ་མོ་ནི། བོད་ཆུ་ཕོ་
ཁྱི་ལོ། ཕྱི་ལོ་༡༡༤ ༢ལོར། དཔལ་གསང་བ་འདུས་པའི་གཞལ་མེད་ཁང་གི་དབུས་སུ་ཡབ་
བརྩེ་ཆེན་འཇམ་པའི་རྡོ་རྗེ་ཡུམ་དང་བཅས་པས་དཀྱིལ་འཁོར་འཁོར་ལོའི་མངལ་ནས་འབྱིན་
23).



དཔལ་ས་སྐྱའི་རིག་མཛོད།
ཚུལ་གྱི་རིགས་སྲས་བསྐྲུན་པའི་ཆོ་གའི་སྒོ་ནས་ཤིན་ཏུ་ངོ་མཚར་བའི་ལྟས་དང་བཅས་ཏེ་དཔལ་
ལྡན་ས་སྐྱའི་གནས་མཆོག་ཆུ་མིག་རྫིང་ཁར་བལྟམས། བལྟམས་མ་ཐག་ནང་དུ་ཏིང་ངེ་
འཛིན་གྱི་སྒོ་བསམ་གྱིས་མི་ཁྱབ་པ་ལ་མཉམ་པར་བཞག་ཅིང་སཾ་སྐྲྀཏའི་སྐད་དང་ལུས་རྡོ་རྗེའི་
མདུད་པ་མཛད་དེ་བདག་ནི་བྱིས་པའི་སྤྱོད་པ་ལས་འདས་སོ་ཞེས་ཡང་ཡང་གསུངས་པ་དང་
སྟབས་ཅིག་དགྱེས་མཛད་རྡོ་རྗེའི་ཐུགས་ཀྱི་བང་མཛོད་ལ་དབང་འབྱོར་ཞིང་གྲུབ་པ་ཆེན་པོའི་ས་
བརྙེས་པ་གྲུབ་ཆེན་མི་ཐུབ་ཟླ་བ་ལ་སོགས་པ་སྔོན་གྱི་གྲུབ་ཆེན་ཟླ་བ་རི་བོང་ཅན་གྱི་གྲངས་ཅན་
དེ་རྣམས་ཡིན་པར་བདེན་པ་གསུངས་པའི་ངག་གིས་ཞལ་གྱིས་བཞེས། དེའི་ཚེ་རྡོ་རྗེ་གདན་གྱི་
ཡ་ཐེམ་ལ་འཇམ་དཔལ་གྱི་སྤྲུལ་པ་བསོད་ནམས་རྩེ་མོ་རྡོ་རྗེ་ཐེག་པ་མཐའ་དག་གི་དབང་ཕྱུག་
དམ་པ་བོད་ཀྱི་རྡོ་རྗེ་གདན་དཔལ་ལྡན་ས་སྐྱ་རུ་འཁྲུངས་སོ་ཞེས་པའི་ཡི་གེ་ཡེ་ཤེས་ཀྱི་མཁའ་འགྲོ་
མ་འབུམ་གྱིས་བཏབ་པ་དེ་ཉིད་འཕགས་ཡུལ་ཀོ་ཤཱམྦི་པཎྜི་ཏ་དེ་ཝ་མ་ཏིས་ཕྱོགས་ཀུན་ཏུ་བསྒྲགས་
པ་ལས་རིམ་པར་བརྒྱུད་དེ་བོད་ཉིད་ལས་རྩད་ཆོད་པར་གྲགས་སོ། །སྐུ་ཡི་དགུང་གྲངས་གསུམ་
ཉིད་བཞེས་པའི་དུས་ཀྱི་ཚེ་འཕགས་པ་འཇམ་དཔལ་དབྱངས། ཡི་དམ་དགྱེས་པ་རྡོ་རྗེ། རྗེ་བཙུན་
སྒྲོལ་མ་ལ་སོགས་པའི་ཡི་དམ་མཐའ་དག་གིས་ཞལ་གཟིགས་ཏེ་ལུང་བསྟན་ཕུན་སུམ་ཚོགས་
པ་བརྙེས་ཤིང་ཀྱེ་རྡོར་རྒྱུད་གསུམ། འཁོར་ལོ་བདེ་མཆོག་རྩ་རྒྱུད། ཆོས་མངོན་པ་ཀུན་ལས་བཏུས་
པ་སྟེ་ལྔ་ཐུགས་ཐོག་ལ་གསུངས་པ་སོགས་ཆོས་རྣམས་ཕལ་ཆེར་བསླབ་སྦྱངས་མེད་པར་ཕུལ་ཏུ་
ཕྱིན་ཏེ་མཁྱེན་པའི་དཀྱིལ་འཁོར་རྒྱས། བཅུ་བདུན་པ་ལ་རྒྱུད་སྡེ་བཞི་བཅུ་ཐུགས་ལས་གསུངས་
ཤིང་རྒྱུད་མན་ངག་མཐའ་དག་ལ་སྒྲོ་འདོགས་ཆོད་འབྲས་འཕགས་ཡུལ་གྱི་ཆུ་མོ་གངྒ་ཚུན་ཆད་
རྒྱུད་སྡེའི་ཐེག་པ་མཐའ་དག་ལ་འདི་ཉིད་ལས་མཁས་པ་མེད་དོ་ཞེས་ཕྱོགས་ཀུན་ཏུ་གྲགས་སོ། །
དེའི་ཚེ་ཡབ་བརྩེ་ཆེན་ཀུན་དགའ་སྙིང་པོ་ཞི་བའི་དབྱིངས་སུ་གཤེགས་ནས་ཐུགས་དགོངས་ཡོངས་
སུ་རྫོགས་པའི་སླད་དུ་ཆོས་འཁོར་ཆེན་པོ་མཛད། ལོ་དེ་ཁོ་ན་ལ་དགུང་ལོ་བཅུ་གསུམ་བཞེས་པའི་
བ།24）



རྒྱུ
གདན་རབས་ངོ་མཚར་བང་མཛོད།
།
དབང་ཕྱུག་བརྒྱད་མངའ་འཇམ་དཔལ་གྲགས་པའི་མཚན་ཅན་ལ་བསྟན་པ་གཏད་དེ་གསང་ཕུར་
ཕྱ་པ་ཆོས་ཀྱི་སེངྒེའི་དྲུང་དུ་ཕེབས་ཏེ་བགྲང་བྱ་མི་ལོ་བཅུ་གཅིག་རིང་སྒྲ་ཚད་ལ་སོགས་ཤེས་བྱ་
སྡེ་སྣོད་མ་ལུས་པ་ལ་སྦྱོང་ཚུལ་མཛད་པས་ཕྱ་པའི་བུ་ཆེན་ལ། ཇོ་སྲས་བཞི། སེང་ཆེན་བརྒྱད། སེང་
འདྲ་བརྒྱད་སོགས་ཇི་སྙེད་ཡོད་པ་ལས་ཇོ་སྲས་བཞི་མཁས་པར་གྲགས་ཤིང་དེ་ལས་འཁོན་ཇོ་
སྲས་ཆེས་ཆེར་མཁས་སོ་ཞེས་པའི་སྙན་པའི་གྲགས་པས་ཁྱབ། རྩ་དྲུག་པ་མེ་མོ་ཕག་ལ་མངའ་
རིས་གུང་ཐང་ན་ལ་རྩེ་གནས་གསར་གྱི་གཙུག་ལག་ཁང་དུ་ཆོས་ལ་འཇུག་པའི་སྒོ་ཞེས་བྱ་བའི་
བསྟན་བཅོས་ཆེན་པོ་བརྩམས་ཏེ་བསྟན་པའི་རྩིས་ཀྱི་རྣམ་པར་གཞག་པ་སྐྱོན་དང་བྲལ་བ་ཡང་
དེ་ཡི་བརྗོད་བྱ་རུ་བརྒྱན་ཏོ། །རྒྱུན་དུ་ཀྱེ་རྡོ་རྗེ་དང་འཁོར་ལོ་བདེ་མཆོག་ལ་སོགས་འདོད་ལྷ་ཀུན་
ལས་ཟབ་རྒྱས་ཀྱི་ཆོས་བསམ་གྱིས་མི་ཁྱབ་པ་མནོས་པ་དང་ལྷག་པར་ཡི་དམ་གྱི་ལྷ་འཕགས་པ་
འཇམ་དཔལ་དབྱངས་དང༌། གྲུབ་བརྒྱའི་སྤྱི་མེས་ཆེན་པོ་དཔལ་མཐུ་སྟོབས་ཀྱི་དབང་ཕྱུག་
བིརླ་པ་གང་རུང་ལ་ཉིན་མཚན་ཀུན་ཏུ་ཐེ་ཚོམ་བཅད་པར་མཛད་དེ་ངེས་པ་དོན་གྱི་རིག་པའི་གནས་
ཆེན་པོ་ལྔ་མཐའ་རུ་ཕྱིན་པར་མཛད་པས་དགུང་ལོ་ཉེར་བདུན་བཞེས་པའི་ཚེ་འཛམ་གླིང་བསྟན་
པའི་སྲོག་ཤིང་ཆེན་པོ་ཡིན་ནོ་ཞེས་པའི་སྙན་པའི་གྲགས་དཀར་ཕྱོགས་ཀུན་ཏུ་ཁྱབ་པར་གྱུར། །
དེའི་རྒྱུ་ཅན་ལས་ཁ་བ་ཅན་དུ་ན་བཟའ་སྦུ་གུ་ཅན་བཞེས་པ་ལ་འདི་བས་མཁས་ཤིང་རྩོད་པ་བཟང་
བ་མེད་པར་གྲགས། དེས་ན་དཔའ་བོ་གཙུག་ལག་འཕྲེང་བའི་ཆོས་འབྱུང་མཁས་པའི་དགའ་
སྟོན་ལས། ས་སྐྱ་པའི་ཞལ་ངོ་ལ་སྡེ་སྣོད་ལ་འདི་ཁོ་ན་མཁས་པར་གྲགས་ཞེས་པ་ནི་ཡི་གེ་པས་
ནོར་བར་གྱུར་ཅིང་
། དགུང་གྲངས་ཉེར་བརྒྱད་བཞེས་པའི་དུས་སུ་གདན་ས་ཆེན་པོ་དཔལ་ལྡན་
ས་སྐྱའི་བླ་བྲང་ཤར་གྱི་སྟེང་གི་གཙུག་ལག་ཁང་དུ་གསུང་ངག་རིན་པོ་ཆེའི་ཆོས་འཁོར་བསྐོར་བའི་ ཚུ
ཐ་སྐར་ཟླ་བའི་དུས་བཟང་ཚེས་གཅིག་ཉིན་གསུང་ངག་རིན་པོ་ཆེའི་ལྟ་བའི་སྐབས་སུ་ནམ་མཁར་
འཇའ་འོད་གུར་ཁྱིམ་དང་མཆོད་སྤྲིན་བསམ་གྱིས་མི་ཁྱབ་པའི་དབུས་སུ་འཕགས་པ་འཇམ་དཔལ་
་



དཔལ་ས་སྐྱའི་རིག་མཛོད།
་
དབྱངས། གྲུབ་ཆེན་བིརླ་པ། འཕགས་པ་སྤྱན་རས་གཟིགས་ཏེ་སྐུ་ཡི་བཀོད་པ་གསུམ་དུས་
ཅིག་ཆར་དུ་བསྟན་ཏེ་རྗེ་བཙུན་རིན་པོ་ཆེ་ལ་སོགས་པའི་ལས་ཅན་གྱི་སློབ་མ་རྣམས་དག་པའི་
སྣང་བར་གྱུར་པར་མཛད། རྒྱུ་དུས་ཀྱི་དབང་བསྐུར་བའི་ཚེ་འོད་དང་འོད་ཟེར་སྣང་བ་དཔག་ཏུ་མེད་
ཅིང་ལྷ་ཡི་རོལ་མོའི་སྒྲ་དབྱངས་བསམ་གྱིས་མི་ཁྱབ་པ་བསྒྲགས་པ་ལ་སོགས་པའི་མཆོད་སྤྲིན་
གྱི་ཕུང་པོ་གཞལ་གྱིས་མི་ལངས་པའི་ངོ་མཚར་དང་བཅས་པའི་དབུས་སུ་སློབ་དཔོན་རིན་པོ་ཆེ་
བསོད་ནམས་རྩེ་མོ་འདི་ཉིད་བཅོམ་ལྡན་འདས་ཧེ་རུ་ཀ་ལྷ་དགུ་རྟེན་དང་བརྟེན་པར་བཅས་པའི་
དཀྱིལ་འཁོར་དུ་རྗེ་བཙུན་རིན་པོ་ཆེ་གྲགས་པ་རྒྱལ་མཚན་གྱིས་མངོན་སུམ་དུ་གཟིགས་ཤིང་།
དེའི་ཚེ་སློབ་དཔོན་རིན་པོ་ཆེ་བསོད་ནམས་རྩེ་མོས་སྤྲུལ་པའི་དཀྱིལ་འཁོར་མངོན་སུམ་དུ་བསྟན་
ཏེ་དེ་ཉིད་དུ་གྲགས་པ་རྒྱལ་མཚན་ལ་དབང་བསྐུར་ཅིང་ཟབ་མོའི་དོན་བསྟན་པས་ནང་དུ་ཏིང་ངེ་
འཛིན་གྱི་ཡོན་ཏན་བསམ་གྱིས་མི་ཁྱབ་པ་འཁྲུངས་པར་མཛད་དེ་གོང་མའི་ཆོས་ལུགས་ཡིད་བཞིན་
ནོར་བུ་ཡོངས་སུ་རྫོགས་པ་རྣམས་དབང་ཕྱུག་བརྒྱད་མངའ་རྗེ་བཙུན་ཆེན་པོ་གྲགས་པ་རྒྱལ་མཚན་
གྱི་ཐུགས་ཀྱི་རྩེ་མོར་བཀོད་དོ། །ལྷོ་ཕྱོགས་པོ་ཏ་ལ་དང་། དཔལ་གྱི་རི་དང་། ནུབ་ཕྱོགས་ཨོ་རྒྱན་
ལ་སོགས་པའི་དག་པའི་ཞིང་རྣམས་གདུགས་ཀྱི་ཉི་ཕྱེད་ཙམ་གྱིས་ལེགས་པར་འཁོར་ཏེ་དེར་
བཞུགས་བསྟན་སྲུང་མཁའ་འགྲོ་དང་། དཔའ་བོའི་གྲངས་བསམ་གྱིས་མི་ཁྱབ་པ་དང་ལྷན་དུ་
གསང་སྔགས་ཀུན་ཏུ་བཟང་པོའི་སྤྱོད་པའི་བརྟུལ་ཞུགས་མཛད་དེ་གྲུབ་པའི་ས་གཉིས་པ་ཉེར་
གནས་ལ་གནས་པའི་ཚུལ་བཟུང་། གངས་ཅན་ལྗོངས་འདིར་གཞན་གྱིས་མི་བསྐྲུན་པའི་རིག་
གནས་མདོ་རྒྱུད་མན་ངག་གི་ཆུ་བོའི་རྒྱུན་སྲིད་མཐའི་བར་དུ་ཕེབས་པ་ལ་གེགས་མེད་པའི་བཀའ་
དྲིན་བླ་མེད་བསྩལ། མདོ་སྔགས་གཞུང་གི་མངོན་རྟོགས་ཀྱི་དཔག་བསམ་ཤིང་གི་རྩ་བ་རབ་ཏུ་
བརྟན་པར་ཚུགས་པར་བཙུགས་ཤིང་རྟོག་པའི་རླུང་གིས་ནམ་ཡང་མི་བསྒུལ་ཞིང་འཆི་མེད་ཉམས་
ལེན་བདུད་རྩིས་གཏམས་པའི་གོང་མའི་སྙན་བརྒྱུད་ཡི་གེར་བཀོད། མདོར་ན་སྐུ་ལ་ཀུན་སྤྱོད་



གདན་རབས་ངོ་མཚར་བང་མཛོད།
ཉེས་པའི་དྲི་མ་དང་བྲལ། གསུང་ལ་ལོག་སྨྲའི་མཐའ་སྤངས་ནས་བདེན་དོན་གསུངས་པའི་ཡོན་
ཏན་གྱིས་བརྒྱན། ཐུགས་ལ་སྤྲོས་པ་མེད་པའི་ཐུགས་སྟོང་ཉིད་སྙིང་པོ་ཅན་གྱི་ནོར་གྱིས་ཕྱུག །
གཞན་ལ་ཕན་པ་ལྷུར་ལེན་པའི་མཁྱེན་པའི་སྤྱན་རས་གསལ་བ་དང་ལྡན་པའི་བདག་རྐྱེན་ལས་
ཐུབ་པ་དགྱེས་པའི་འཆད་རྩོད་རྩོམ་པའི་འཁོར་ལོ་བསྐོར། རྟག་ཏུ་རིམ་གཉིས་ཀྱི་རྣལ་འབྱོར་
རྒྱུན་ཆད་མེད་པ་ཡིས་རྗེས་ཐོབ་སྒྱུ་མར་མཁྱེན་པའི་ཚུལ་བསྟན་བཞིན་སྦྱིན་པ་རྣམ་བཞིས་མཐའ་
ཀླས་གདུལ་བྱའི་བསམ་པ་ཚིམ་པར་མཛད་དོ། །ཀུན་མཁྱེན་པདྨ་དཀར་པོའི་ཞལ་སྔ་ནས།
ཕལ་ཆེར་དབེན་པར་གཞོལ་ཞེས་གསུངས་པ་ལྟར་ཆུ་མིག་རྫིང་ཁར་བཤད་སྒྲུབ་ལ་གཙོ་བོར་
མཛད། ལྷ་ཁང་གི་མཐའ་སྐོར་དུ་གསུང་ངག་ཉམས་ལེན་པ་དགེ་འདུན་བརྒྱ་བདུན་ཅུ་ལ་སྤང་
གི་སྤྱིལ་པོ་བཏབ། སྒྲུབ་པ་ལ་བཞུགས་བཅུག །གསུང་ངག་ལ་བརྟེན་པའི་གྲུབ་མཐའ་རྙོགས་
པའི་སློབ་མ་བསམ་གྱིས་མི་ཁྱབ་པ་བྱུང། མཐའ་ཀླས་པའི་འགྲོ་བ་གྲངས་ལས་འདས་པ་དབང་
གིས་སྨིན་ཅིང་སྐལ་ལྡན་གྱི་གདུལ་བྱ་མང་པོ་ལམ་གྱིས་གྲོལ་བར་མཛད། མདོར་ན་འཆད་པ་ལ་
གསུང་ངག་རིན་པོ་ཆེས་ཐོག་དྲངས་སྙིང་པོ་མདོ་གཞུང་རྒྱ་མཚོ་དང་ཉིང་ཁུ་སྔགས་གཞུང་རབ་
འབྱམས་ཀྱི་ཟག་མེད་ཆོས་ཀྱི་འཁོར་ལོ་བསྐོར། རྩོད་པ་ལ་མཐར་ཐུག་འབྲས་བུ་གཅིག་ཏུ་གྲུབ་
པ་ལ་ལོག་པར་རྟོག་པ། ཟབ་དང་རྒྱ་ཆེ་བའི་ཐེག་པ་ཆེན་པོ་རྣམ་གཉིས་དོན་གཅིག་པ་ལ་ལོག་
པར་རྟོག་པ། རྡོ་རྗེ་ཐེག་པའི་བྱུང་ཚུལ་ལ་ལོག་པར་རྟོག་པ། ཆོས་ཀྱི་འཁོར་ལོ་བསྐོར་ཚུལ་ལ་
ལོག་པར་རྟོག་པ། བཀའི་བསྡུ་བ་བྱས་པའི་ཚུལ་ལ་ལོག་པར་རྟོག་པ། ཚེ་འདིར་མཐོང་ལམ་
ཐོབ་ཀྱང་ལུས་རྒྱ་མ་ཞིག་བར་དུ་ཡོན་ཏན་མི་འབྱུང་བར་འདོད་པའི་ལོག་རྟོག་སོགས་རྒྱལ་བའི་
བསྟན་པ་ལ་འཁྲུལ་པར་སྨྲ་བ་མཐའ་དག་ལུང་དང་རིགས་པ་དྲི་མ་མེད་པས་ཚར་བཅད་པར་།
མཛད། རྩོམ་པ་ལ་བྱང་ཆུབ་སེམས་དཔའི་སྤྱོད་པ་ལ་འཇུག་པའི་ཊི་ཀ་ལ་སོགས་པའི་ལེགས་
བཤད་ཀྱི་དགའ་སྟོན་སྤེལ་བར་མཛད་པ་སྟེ་ཚུལ་དེ་ལྟ་བུའི་འཆད་རྩོད་རྩོམ་གསུམ་གྱི་སྒོ་ནས་
S(2）



དཔལ་ས་སྐྱའི་རིག་མཛོད།
རྒྱལ་བའི་བསྟན་པ་ཆེས་ཆེར་རྒྱས་པར་མཛད་དོ། །མཐར་ཐུན་མོང་མ་ཡིན་པའི་རྫུ་འཕྲུལ་གྱི་
སྟོབས་ཀྱི་རྐང་པ་ཆེན་པོ་ཡིས་བཅུ་གསུམ་རྡོ་རྗེ་འཛིན་པའི་ས་ལ་བགྲོད་པ་མི་ངལ་བ་དང༌།
སྐབས་གཅིག་གི་ཚེ་ཚལ་གུང་ཐང་ནས་ཡོང་བའི་རྣལ་འབྱོར་པ་གཡུ་བྲག་པ་ཆེན་པོ་ཞུ་བ་དེས་
འཁོན་བསོད་ནམས་རྩེ་མོའི་ཤེས་རབ་ལ་མི་ངའི་སྒྲུབ་ཚུགས་གཉིས་འབྲེལ་ན་ལུས་འདི་ཁོ་
ནས་བདེ་བ་ཅན་དུ་ཕྱིན་ཆོག་ཅེས་གསུང་གིན་གདའ་ཞེས་ཞུས་པས། བཞད་ཅིང་ཁོང་ལ་སྨོན་
མི་དགོས་ཞེས་པའི་ཞལ་ཀུར་མཛད་པ་དེའི་བདེན་དཔང་དང༌། ལུང་དང་རྟོགས་པའི་གནད་
ལ་རྣམ་ཀུན་ཡི་དམ་གྱི་ལྷ་རྣམས་ཀྱིས་དངོས་སུ་བསྟན་ནས་ཉམས་སུ་བླངས་པའི་ཆོས་ལ་
སོམ་ཉི་བྲལ་བའི་བརྟན་པ་ཐོབ་པའི་བདེན་པ་དེ་ཡི་དཔང་པོར་ཆུ་མིག་རྫོང་ཁའི་གནས་
མཆོག་དེ་ཡི་ནུབ་བྱང་མཚམས་ཉིད་ན་བཞུགས་པའི་གྲུབ་ཆུའི་ལྟག་གི་ཕ་བོང་ཐོང་ལྕགས་ལྟ་
བུའི་དབྱིབས་ཅན་དེ་ཡི་སྟེང་ནས་ཆུ་ཕོ་སྟག །ཕྱི་ལོ་༡༡༨༢ལོའི་སྨལ་པོ་ཟླ་བའི་ཚེས་༡༡ཉིན་
ཆོས་ཉན་གྱི་སློབ་བུ་ཡེ་ཤེས་ཀྱི་སྤྱན་ལྡན་ཀ་པ་ལི་ཐོགས་པ་བརྒྱད་ཅུ་ཙམ་གྱི་དབུས་ན་ཆོས་
གསུང་འཕྲོ་ལ། ལྷའི་རོལ་མོའི་སྒྲ་དང་འཇའ་དང་འོད་དང་སྤོས་ཀྱི་དྲི་ངད་ལྡན་ཞིང་ས་གཡོ་
བ་ལ་སོགས་པའི་ངོ་མཚར་བའི་ལྟས་དཔག་ཏུ་མེད་པ་དང་བཅས་ཏེ་སྐུ་ལུས་མ་སྤངས་པར་
འོད་མཚན་ཆེས་མཆོག་ཏུ་འབར་བའི་ཞིང་མཆོག་བདེ་བ་ཅན་གྱི་ཞིང་ཁམས་སུ་དངོས་སུ་
ཕེབས་པ་སྤྱན་སྔ་ན་འདུག་པ་ཀུན་གྱིས་མཐོང་ངོ༌། །རྗེ་འདི་གདན་ས་བ་ཡིན་མིན་ཐད་ལ་
མཁས་པའི་བཞེད་ཚུལ་མང་སྟེ། དེ་ཡང་ཆོས་རྗེ་བླ་མ་དམ་པའི་དངོས་སློབ་ཤེས་རབ་རྡོ་རྗེའི་
གདུང་རབས་ལས་གདན་ས་ལོ་གསུམ་མཛད་པར་བཤད། སྟག་ཚང་ལོ་ཙཱ་བས་གདན་ས་ལོ་
ཉེར་གསུམ་མཛད་པར་གསུངས། ཡང་ཤར་གླིང་པའི་ཡི་གེ་ལས་གདན་ས་ལོ་བཅུ་གསུམ་
རིང་ལ་བཞེས་པའི་རྣམ་གཞག་གསལ། ཆོས་རྗེ་བླ་མ་དམ་པའི་ངོ་མཚར་སྣང་བ་དང་ཚར་
ཆེན་རྡོ་རྗེ་འཆང་གི་རྗེ་བཙུན་བསོད་ནམས་རྩེ་མོའི་རྣམ་ཐར་དང༌། མུས་སྲད་པ་རྡོ་རྗེ་རྒྱལ་



གདན་རབས་ངོ་མཚར་བང་མཛོད།
མཚན་གྱི་ཡི་གེ་ལས་གདན་ས་ཡེ་ནས་མ་མཛད་པའི་དེ་ལྟ་བུར་བྱུང་བའི་ཡི་གེ་རིང༌། ཡང་
མཧཱ་པཎྜི་ཏ་ངོར་ཆེན་དཀོན་མཆོག་ལྷུན་གྲུབ་ཀྱི་གདུང་རབས་ནང་དུ་རྗེ་བཙུན་རྩེ་མོས་གདན་
ས་མཛད་པར་གསུངས་ཀྱང་ལོ་གྲངས་དང་ཟླ་གྲངས་ཀྱི་གསལ་ཁ་མ་བྱུང་། ངོ་མཚར་བང་
མཛོད་ལས་མཐར་ཆགས་སུ་གདན་རབས་ཕུང་པོ་མིག་གི་གྲངས་ཅན་དང་སོགས་པ་སྟེ་བསེ་
རུ་དང་བཅས་དྲངས་པའི་སྐབས་སུ་རྗེ་བཙུན་བསོད་ནམས་རྩེ་མོ་མཆོག་གི་ཞལ་སྔ་ནས་
གདན་རབས་ཀྱི་དཀྱིལ་འཁོར་དུ་བཞུགས། ད་འོ་ན་ཇི་ལྟར་བྱེད་ཅེ་ན། མཛད་མ་མཛད་
གཉིས་ནས་མཛད་པ་ཉིད་ཁུངས་བཙན་པར་མཐོང་། ཅིའི་ཕྱིར་ཞེ་ན། མཁས་པའི་དབང་པོ་
མང་པོའི་ཞལ་གྱི་འཛུམ་འཕྲེང་མཚོ་མོ་ལས་བཞད་ཅིང་འཁྲུངས་པའི་དེ་ལྟ་བུར་བྱུང་བའི་ཡི་
གེ་མཆོག་གི་པདྨ་དཀར་པོ་མང་པོ་མཇལ་དུ་ཡོད་པའི་ཕྱིར་རོ། །འོ་ན་གདན་ས་འཛིན་པའི་
ལོ་ཚིགས་ཇི་ལྟར་ཞེ་ན། ས་མོ་ཡོས། ཕྱི་ལོ་༡༡༥༩ནས་ལྕགས་མོ་ཡོས། ཕྱི་ལོ་༡༡༧༡བར་
གདན་ས་བཟུང་ངོ༌། །



ལྔ་པ། རྗེ་བཙུན་རིན་པོ་ཆེ་གྲགས་པ་རྒྱལ་མཚན།
ཁྲི་ཆེན་ལྔ་པ་དབང་ཕྱུག་བརྒྱད་མངའ་རྗེ་བཙུན་རིན་པོ་ཆེ་གྲགས་པ་རྒྱལ་མཚན་ནི། བོད་
མེ་མོ་ཡོས། ཕྱི་ལོ་༡༡༤༧ལོར་སྒོ་རུམ་ཡེ་ཤེས་ཀྱི་མགོན་པོ་དངོས་སུ་བཞུགས་པའི་མགོན་
ཁང་གི་མདོར་ཉི་དྲོས་ཙམ་ལ་བཀྲ་ཤིས་ཕུན་སུམ་ཚོགས་པའི་ལྟས་བསམ་གྱིས་མི་ཁྱབ་པ་



གདན་རབས་ངོ་མཚར་བང་མཛོད།
དང་ནོར་གྱི་བང་མཛོད་འཕེལ་བ་ལ་སོགས་པ་བྱང་ཆུབ་སེམས་དཔའི་རྣམ་པར་ཐར་པ་དང་
མཚུངས་པར་སྐུ་བལྟམས་སོ། །བལྟམས་ཙམ་ནས་དབེན་པ་ལ་གཅིག་ཏུ་གཞོལ་བ། བརྐམ་
ཆགས་ཀྱི་དྲི་མ་མེད་པ། ཡོན་ཏན་བསྒྲུབ་པ་ལ་སྤྲོ་བ་སོགས་རང་བྱུང་ལྷུན་གྲུབ་ཀྱི་ཡོན་ཏན་དཔག་
ཏུ་མེད་པས་བརྒྱན་ཅིང་བྱིས་པའི་སྤྱོད་པ་ལས་འདས་སོ། །འཕགས་ཡུལ་གྱི་སྒོ་མཐའ་ཡས་པའི་
བློ་གྲོས་ལ་སོགས་འཛམ་གླིང་གི་མཛེས་རྒྱན་པཎ་གྲུབ་ཕྲེང་བ་བྱོན་ཟིན་རྣམས་ངེས་དོན་དུ་རང་
ཉིད་ཡིན་པར་ཞལ་གྱིས་བཞེས། ཡུམ་བཅས་བླ་མ་རྣམས་ཀྱི་བདེན་པའི་རང་ངོ་མ་འཕྲོད་པར་
ཚུལ་བསྟན་ཙམ་ལ་དོན་དམ་དུ་ཞེན་མཁན་རྣམས་ཀྱི་ལོག་རྟོག་བཟློག་སླད་དགུང་ལོ་བརྒྱད་པ་
ལ་ཚངས་པར་སྤྱོད་པའི་དགེ་བསྙེན་གྱི་སྡོམ་པ་མནོས་ཏེ་ཐུབ་བསྟན་ཡོངས་རྫོགས་ཀྱི་སྡོམ་པའི་
གཏེར་བདག་བསྟན་རྩ་དགེ་སློང་རྣམས་ལས་ཀྱང་བཙུན་པར་མཛད། སྐུ་འཁོར་གྱི་གཙོ་བོ་ཡང་
རབ་བྱུང་ལ་མཛད། ཁྱེད་རྣམས་ཀྱིས་གསོ་སྦྱོང་མ་འཆག་པ་གྱིས། ངས་ཇ་འདྲེན་གསུངས་ནས་
རབ་བྱུང་འབའ་ཞིག་ལ་དགྱེས། དེའི་ཚེ་ཡབ་ཆེན་ཀུན་དགའ་སྙིང་པོ། གཅེན་སློབ་དཔོན་རིན་
པོ་ཆེ། གཉན་ཕུལ་བྱུང་བ། རྒྱ་སྒོམ་ཚུལ་ཁྲིམས་གྲགས་ལ་སོགས་པའི་ཡོངས་འཛིན་དུ་མ་ལས་
ཟབ་པ་དང་རྒྱ་ཆེ་བའི་ཆོས་ཚུལ་བསམ་གྱིས་མི་ཁྱབ་པ་གསན་ནས་ཐུགས་སུ་ཆུད་པར་མཛད།
བཅུ་པ་ལ་བྱང་ཆུབ་སེམས་དཔའི་སྡོམ་པ་ཉི་ཤུ་པ་ལ་སོགས་པའི་མདོ་གཞུང་རྒྱ་མཚོ་དང་གསང་
སྔགས་ཀྱི་སྒྲུབ་ཐབས་ཆེན་མོ་མཚོ་སྐྱེས་ལ་སོགས་པའི་སྔགས་གཞུང་རབ་འབྱམས་ལ་མཁྱེན་
པའི་གཏེར་མཛོད་གྲོལ་ཏེ། བཅུ་གཅིག་པའི་ཚེ་རང་གི་བླ་མར་གྱུར་པ་ལ་སོགས་པ་མཁས་གྲུབ་
ཀྱི་འཁོར་ཚོགས་བསམ་གྱིས་མི་ཁྱབ་པའི་དབུས་སུ་མི་འཇིགས་པ་བཞིའི་སྒོ་ནས་རྒྱལ་བ་ཐུབ་
པ་བཞིན་ཐུགས་ཐོག་ནས་གསུངས་པས་ཐམས་ཅད་ཀྱི་ཐམས་ཅད་ངོ་མཚར་ཏེ་ཀུན་གྱིས་བློ་གྲོས་
ཆེན་པོ་ཞེས་བྱ་བའི་མཚན་གྱི་ཅོད་པན་ཆེན་མོ་ཕུལ། བཅུ་གཉིས་པ་ལ་རྒྱུད་སྡེ་རབ་འབྱམས་ཀྱི་
རྒྱལ་པོ་དགྱེས་པ་རྡོ་རྗེའི་རྒྱུད་གསུམ་དང་སྣང་གྲག་རིགས་གསུམ་ངོ་བོ་དབྱེར་མེད་དུ་གྱུར་པའི་



དཔལ་ས་སྐྱའི་རིག་མཛོད། །
ཏེ་
）
གཟིགས་སྣང་ཁྱད་པར་ཅན་བྱུང་བ་དང་ལྷན་དུ་ཆོས་ཐམས་ཅད་ཀྱི་དེ་ཁོ་ན་ཉིད་རང་བཞིན་ཡུལ་
གྱི་དགྱེས་རྡོར་ཐུགས་སུ་ཆུད་པར་མཛད། དེའི་ཚེ་རང་གི་བླ་མར་གྱུར་པ་གཉན་གཙུག་ཏོར་
རྒྱལ་པོ། ཞང་ཚུལ་ཁྲིམས་གྲགས་ལ་སོགས་པའི་མཁས་གྲུབ་ཀྱི་ཚོགས་པ་བསམ་གྱིས་མི་ཁྱབ་
པ་རྣམས་ཀྱིས་ཇི་ལྟར་ལྷ་ཆེན་ཚངས་པས་བཅོམ་ལྡན་འདས་ཤཱཀྱ་ཐུབ་པ་ལ་གསོལ་བ་བཏབ་
པ་ལྟར་གསོལ་བ་བཏབ་པའི་ངོར་རྩ་རྒྱུད་བརྟག་པ་གཉིས་པའི་ཆོས་འཁོར་བློ་འདས་ཟག་པ་མེད་
པའི་ཐུགས་ཐོག་ནས་གསུངས་པས་ཐམས་ཅད་ངོ་མཚར་ཏེ་རྒྱལ་ཀུན་ཡེ་ཤེས་ཀྱི་རང་གཟུགས་
འཕགས་པ་འཇམ་དཔལ་དབྱངས་སུ་ངེས་པ་རྙེད། བཅུ་གསུམ་པ་ལ་བྱང་ཕྱོགས་བོད་ཀྱི་རྡོ་རྗེ་
གདན་དཔལ་ལྡན་ས་སྐྱའི་བསྟན་པའི་ཁུར་མཛད། མདོར་ན་ཡབ་ཆེན་རྡོ་རྗེ་འཆང་དངོས་ས་ཆེན་
ལ་སོགས་ལས་མདོ་རྒྱུད་མན་ངག་དང་དེའི་ཉེར་མཁོ་ཆ་ལག་དང་བཅས་པར་གསན་བསམ་སྒོམ་
གསུམ་མཐར་ཕྱིན་ཏེ་མདོ་སྔགས་རིག་གནས་དང་བཅས་པའི་གན་མཛོད་ཆེན་པོར་གྱུར། དེས་
ན་ཤེས་བྱ་ཐམས་ཅད་ལ་འཕགས་པ་འཇམ་དཔལ་དབྱངས་ཀྱི་ཐུགས་ཀྱི་མཁྱེན་པ་མངའ་བའི་
རྒྱུ་ཅན་ལས། ཆོས་རྗེ་བླ་མ་ས་སྐྱ་པཎྜི་ཏས། ཤེས་བྱ་ཐམས་ཅད་གཟིགས་པའི་སྤྱན་ཡངས་པ། །
ཞེས་སོགས་བསྟོད་བཀུར་བསྔགས་གསུམ་གྱི་རྫ་རྔ་དད་གསུམ་ཡིད་ཀྱི་རྣམ་པར་རྒྱལ་བའི་ཁང་
བཟང་གི་རྩེ་མོར་བརྡུངས་ཤིང་ངེས་དོན་འཕགས་པ་འཇམ་དཔལ་དབྱངས་ཉིད་དུ་དངོས་སུ་
གཟིགས། རྗེ་སྟག་ལུང་པ་དང་ཀུན་མཁྱེན་པདྨ་དཀར་པོས་གསུངས་པ་ལྟར་རྟོགས་པ་རྣལ་འབྱོར་
གྱི་དབང་ཕྱུག་གྲུབ་ཆེན་བིརླ་པ་དང་མཉམ་པའི་ཚུལ་བཟུང་། ཡི་དམ་གྱི་ལྷ་ཚོགས་བསམ་གྱིས་
མི་ཁྱབ་པའི་ཞལ་གཟིགས། ཉིན་ཞག་ཕྲུགས་རེ་ལ་དཀྱིལ་འཁོར་བདུན་ཅུ་རེ་ཐུགས་དམ་མཛད།
དཔའ་བོ་མཁའ་འགྲོ་དམ་ཅན་སྲུང་མ་ལྷ་ཀླུ་གནོད་སྦྱིན་ལ་སོགས་གཟུགས་མེད་ཐམས་ཅད་བྲན་
བཞིན་བཀོལ། མཁས་བཙུན་གྲུབ་པའི་ཡོན་ཏན་བསམ་གྱིས་མི་ཁྱབ་པའི་དཔལ་དང་ལྡན་པས་
མ་བྱོན་སངས་རྒྱས་གསུམ་པ་ཁ་ཆེའི་པཎྜིཏ་ཤཱཀྱ་ཤྲཱི་བྷ་དྲས་ཀྱང་རྡོ་རྗེ་འཛིན་པ་གསང་བ་



གདན་རབས་ངོ་མཚར་བང་མཛོད།
འདུས་པ་ཞེས་བསྔགས་པའི་རྒྱུད་མང་བསྒྲེངས། ཁེངས་པའི་རུ་མཚོན་དབྱིངས་སུ་བརྟུལ་ནས་
གཙུག་གི་ནོར་བུས་ཞབས་ཀྱི་པདྨོ་ལ་རེག་སྟེ་ཕྱག་གིས་བདུད་རྩི་གསང་སྔགས་ཟབ་མོའི་གདམས་
པ་གསོལ་བར་མཛད་པས་ངེས་དོན་འཕགས་བོད་རྡོ་རྗེ་འཛིན་པ་བྱེ་བའི་གཙུག་རྒྱན་དུ་ངེས་པ་
རྙེད༑ གསུང་ངག་རིན་པོ་ཆེའི་ལོ་འཁོར་ཁམས་ཀྱི་གྲངས་ཀྱི་བཀའ་རྒྱ་གྲོལ་མཚམས་སྙན་བརྒྱུད་
ཟབ་མོའི་ལམ་ལ་བརྟེན་ནས་སྐལ་ལྡན་གྱི་སློབ་མ་བསམ་གྱིས་མི་ཁྱབ་པ་རྣམ་གྲོལ་མཆོག་གི་ས་
ལ་བཀོད། ལྷག་པར་རྡོ་རྗེ་འཆང་དངོས་བླ་མ་ས་སྐྱ་པ་ཆེན་པོས་ཡེ་ཤེས་ཀྱི་སྐུ་དངོས་སུ་བསྟན་
ནས་གསུང་ངག་ལམ་འབྲས་ཤིན་ཏུ་ཉེ་བརྒྱུད་ཀྱི་གདམས་པ་བསྩལ་བའི་རྒྱུ་ཅན་ལས་ལམ་འབྲས་
རིང་བརྒྱུད་ཉེ་བརྒྱུད་ཤིན་ཏུ་ཉེ་བརྒྱུད་གསུམ་གྱི་ནམ་མཁའི་ནོར་བུ་འདྲེན་པའི་ཤིང་རྟ་ཆེན་པོར་
གྱུར༑ ཁྱད་པར་རྣལ་འབྱོར་གྱི་དབང་ཕྱུག་གྲུབ་ཆེན་བིར་ཝ་པའི་གསུང་གི་མཛོད་ཆེན་སྙན་ནས་
སྙན་དུ་བརྒྱུད་པ་རྣམས་མ་འོངས་དུས་དག་ཏུ་བསྐྱུད་པ་ལ་སོགས་པའི་སྐྱོན་སྤངས་པའི་ཕྱིར་དུ་
འཁྲུལ་མེད་ཡི་གེའི་ལམ་དུ་གསལ་བར་དོད་པའི་བཀའ་དྲིན་མཛད། མདོར་ན་བོད་ཡུལ་དུ་བསྒྱུར་
བའི་བཀའ་དང་བསྟན་བཅོས་ཡོད་དོ་ཅོག་ཀུན་ལ་ཀློག་པ་དང་གཟིགས་པར་མ་མཛད་པའི་མཚན་
གཞི་གང་ཡང་མེད་ཅིང་འཁོར་ཚོགས་རྒྱ་མཚོའི་དབུས་སུ་དགོངས་པ་འགྲེལ་པའི་ཚེ་དཀའ་བའི་
གནད་རྡུལ་ཙམ་འགའ་ཞིག་ཀྱང་གུད་དུ་ལུས་པ་མ་མཆིས་པས་ཐམས་ཅད་མཁྱེན་པ་ཞེས་པའི་
གྲགས་པའི་རི་མོ་ཕྱོགས་སུ་རིང་། དེས་ན་གངས་ཅན་ལྗོངས་སུ་བྱོན་པའི་མཁས་གྲུབ་ཀུན་གྱི་ནང་
ནས་གཟིགས་རྒྱ་ཆེ་ཤོས་ནི་རྗེ་བཙུན་རིན་པོ་ཆེ་ཁོ་ན་ཡིན། དབུ་རྩེ་གསར་མ་གསེར་ཐོག་ཆེན་
མོར་གྲགས་པའི་ཉེ་འགྲམ་གྱི་ཕྱི་རྟེན་བཞེངས་བཀོད་ཀྱི་ཞལ་ཏ་ལ་བརྟེན་ནས་སངས་རྒྱས་རྒྱལ་
བ་རྡོ་རྗེ་འཆང་ནས་དེང་སང་གི་རྩ་བའི་བླ་མའི་བར་དབང་གི་ཆུ་བོ་ནམ་ཡང་མི་ནུབ་ཅིང་གཞར་
ཡང་རྒྱུན་མི་ཆད་པར་འབྱུང་བའི་རྟེན་འབྲེལ་འགྲིགས། བླ་མ་ས་སྐྱ་པ་ཆེན་པོ་ལ་འཁོར་བྱང་སེམས་
བརྒྱད་ཀྱིས་བསྐོར་བའི་གཡས་སུ་ལོངས་སྐུ་ཀྱེ་རྡོར་ལྷ་དགུ །གཡོན་དུ་སྤྲུལ་སྐུ་ཤཱཀ་ཐུབ་ལྷ་དགུས་



དཔལ་ས་སྐྱའི་རིག་མཛོད།
ར
ར
བསྐོར་བའི་ལྷ་ཚོགས་གསལ་བ་རུ་མཇལ་བའི་འཇུག་པ་ལས་བསྟན་འགྲོའི་དཔལ་འགྱུར་མཚན་
མཆོག་གསུམ་ལྡན་གྱི་གདུང་བརྒྱུད་རིན་པོ་ཆེ་འཁོར་བ་མ་སྟོང་ནམ་མཁའ་མ་འཇིག་བར་འབྱུང་
བའི་རྟེན་འབྲེལ་འགྲིགས། དབུ་རྩེ་རྙིང་མའི་གཙུག་ལག་ཁང་གི་བཞེངས་བཀོད་ཀྱི་ཞལ་ཏ་ལ་
བརྟེན་ནས་བྱང་ཕྱོགས་བོད་ཀྱི་རྡོ་རྗེ་གདན་དཔལ་ལྡན་ས་སྐྱ་རུ་སྔོན་དུས་ངེས་པ་དོན་གྱི་མཁས་
གྲུབ་ཀྱི་དགེ་བཤེས་ཁྲི་ཕྲག་བཅོ་བརྒྱད་ལ་སོགས་པ་མཁས་གྲུབ་བསམ་གྱིས་མི་ཁྱབ་པ་དང་
རྒྱ་བོད་ཧོར་ལ་སོགས་པའི་རྒྱལ་ཁམས་ཐམས་ཅད་འབད་མེད་དབང་དུ་འདུ་བའི་རྟེན་འབྲེལ་
འགྲིགས། བཀའ་དྲིན་ཆེན་པོ་འདི་གསུམ་རྟག་ཏུ་དྲན་དགོས་པ་ནི་རང་རེ་ས་སྐྱ་པ་རྣམས་ཀྱི་
རྒྱུན་གྱི་ཐུགས་དམ་ཆག་མེད་ཀྱི་གྲས་སུ་འགྲོ་ངེས་སུ་གཏོགས་སྙམ། རྒྱ་གར་དུ་འཇིགས་བྱེད་ཀྱི་
བསྐྱེད་རིམ་གསལ་ཞིང་རྫོགས་རིམ་དང་ལྷག་བསམ་བྲལ་བ་ཞིག་ཚེ་ཡི་དུས་ཟིན་ནས་སྦ་བ་དགུ་
བརྩེགས་ཅན་གྱི་འདྲེ་གདུག་པ་ཅན་དུ་སྐྱེས་པ་དེ་རྒྱ་གར་དུ་སུ་གང་གིས་ཀྱང་བཟློག་པར་མ་ནུས་
པ་ཉིད་ཁ་ཆེ་པཎ་ཆེན་གྱི་རྗེས་སུ་འབྲངས་ཏེ་ས་སྐྱར་འབྱུང་བ་ན་རྗེ་བཙུན་རིན་པོ་ཆེས་མཁྱེན་ནས་
སྐད་ཅིག་གིས་རྒྱ་ནག་གི་བར་བསྐྲད། ཁ་ཆེ་པཎ་ཆེན་གྱིས་ཉི་མ་གཟའ་འཛིན་གྱི་དུས་བཏབ་ནའང་
ཕྱི་རོལ་ཉི་ཟླ་ཡང་རྗེ་བཙུན་ཆེན་པོ་རང་ཉིད་འཕགས་ཡུལ་རྣལ་འབྱོར་གྱི་དབང་ཕྱུག་གྲུབ་ཆེན་
བིརྱ་པའི་སྐུ་རུ་བཞེངས་པའི་རོ་རྐྱང་ལ་སྐྱབས་སུ་སོང་བའི་རྒྱུ་ཅན་ལས་འཁོར་པཎ་ཆུང་རྣམས་
ཐུགས་ཆུང་བའི་གོ་འཕང་ལ་བཀོད། ཀླུ་ནག་པོ་འཁུན་ཤེས་ཞེས་བྱ་བ་ལ་ང་འདིར་གཙུག་ལག་
ཁང་བྱེད་པས་ཁྱེད་ཀྱི་ནོར་རྣམས་གཞན་དུ་སྐྱོལ་གསུངས་པས། དེས་ཕྱོགས་ཀུན་ཏུ་བཙལ་བས་
མཐའ་ཡི་རྒྱ་མཚོའི་ཕ་རོལ་ཕ་གི་ན་ཅུང་ཟད་འདུག །གཞན་སྐྱེལ་ས་མ་རྙེད་ཟེར། འོ་ན་ཇི་ཙམ་
ནས་དེར་འཁྱོལ་གསུངས་པས། གསེར་རྐྱང་པ་བསྐྱལ་ནའང་ལོ་སྟོང་དགོས་ཟེར། འོ་ན་ཁྱེད་རང་
ས་བླངས་གསུངས་ནས་ཀླུ་གནས་པ་ཡི་གཞི་རུ་ཡོད་པའི་རྡོ་ཕ་བོང་རོམ་མེ་བ་དེ་དག་ལུག་དེད་
པ་བཞིན་དུ་དབང་ཕྱུག་བརྒྱད་ལྡན་རྗེ་བཙུན་ཆེན་པོ་འདི་ཉིད་ཀྱིས་ཁྱུ་གཅིག་ཏུ་གཞི་གསར་བར་
9)



གདན་རབས་ངོ་མཚར་བང་མཛོད།
དུ་དེད་ནས་དབུ་རྩེ་རྙིང་མར་གྲགས་པ་འདི་ཉིད་བཞེངས་པར་མཛད། གཞན་ཡང་གླ་རྩིའི་དྲི་
ཙམ་གྱིས་ཀྱང་གདུག་པའི་སྦྲུལ་རྒྱང་རིང་ནས་ཕྱིར་བཟློགས་པ་ལྟར་རྗེ་བཙུན་ཆེན་པོའི་མཚན་
ཐོས་ཙམ་གྱིས་ཀྱང་དཔལ་མོའི་དཔལ་གྱི་དཔུང་གི་ཚོགས་ས་གསུམ་གྱི་ཡུལ་ཆེན་ཀུན་ཏུ་བོར།
ལན་གཅིག་བྱང་གི་ཉི་ལུང་ཕུག་པ་ན་ཐུགས་དམ་ལ་བཞུགས་པའི་ཚེ་ཧོར་གྱི་ལྷ་གནམ་ཐེའུ་དང་
བོད་ཀྱི་ལྷ་གཉན་ཆེན་ཐང་ལྷ་གཉིས་ཀྱིས་དབུས་འཁོར་རྟ་པའི་ཚོགས་བསམ་གྱིས་མི་ཁྱབ་པ་དང་
བཅས་པས་ས་གཞི་འདར་ཞིང་དོག་པར་བྱེད་པ་རྣམས་སྐུ་དྲུང་དུ་བཅར་ཏེ་ཧོར་ཡུལ་དུ་འགྲོ་དོན་
ལ་འབྱོན་པའི་གསོལ་བ་བཏབ། དེའི་རྒྱུ་ཅན་ལས་ཡོངས་ཁྱབ་ཡིད་ཆེས་ཡོད་པའི་འཛམ་བུའི་
གླིང་གི་བྱུང་རབས་ནང་གྲགས་པའི་རྒྱལ་པོ་ཀུན་གྱི་རྒྱལ་པོ་ཧོར་རྒྱལ་ཇིང་གིར་གྱི་དུས་སུ་རྗེ་བཙུན་
རིན་པོ་ཆེའི་བཀའ་དྲིན་ལ་བརྟེན་ནས་ཧོར་དུ་ནང་བསྟན་དབུ་བརྙེས། ཧོར་རྒྱལ་གོ་དན་གྱི་དུས་
སུ་འཇམ་དབྱངས་ས་སྐྱ་པཎྜི་ཏ་ཆེན་པོའི་བཀའ་དྲིན་ལས་ཧོར་དུ་ནང་བསྟན་སྲོལ་གཏོད། ཧོར་
རྒྱལ་སེ་ཆེན་གྱི་དུས་སུ་འགྲོ་བའི་མགོན་པོ་ཆོས་རྒྱལ་འཕགས་པ་ལ་བརྟེན་ནས་ཧོར་དུ་ནང་བསྟན་
དར་ཞིང་རྒྱས་པ་བྱུང་ངོ༌། །དེས་ན་ཆོས་རྗེ་ཁུ་དབོན་འདི་གསུམ་ཁོ་ན་གངས་ཅན་གྱི་བསྟན་འཛིན་
བྱས་རྗེས་ཅན་གསུམ་དུ་སྣང་། གཏོང་བ་ཕུན་སུམ་ཚོགས་པ་ལ་ཐུགས་མཉེས་པས་དགེ་འདུན་
གྱི་འདུས་པ་ཆེན་པོ་བསགས་པའི་ཆོས་འཁོར་ལན་གསུམ་དང་རྒྱུན་ལྡན་དུ་དགེ་འདུན་ཐིག་ལེ་
ནམ་མཁའི་རི་བོང་ཅན་གྱི་གྲངས་ཅན་གྱི་འཚོ་བ་སྦྱོར་ཞིང་དབུ་རྩེ་རྙིང་མར་གྲགས་པའི་གཙུག་
ལག་ཁང་ལ་སོགས་པ་སྐུ་གསུང་ཐུགས་ཀྱི་རྟེན་བསམ་གྱིས་མི་ཁྱབ་པ་བཞེངས། ཁྱད་པར་དུ་
ཆོས་སྦྱིན་གྱི་གཏོང་བ་ལ་མཆོག་ཏུ་དགྱེས་པས་གང་ཞུས་དེ་མ་ཐག་ཏུ་ཐུགས་ནས་གསུངས་པ་མ་
གཏོགས་ཕྱིས་བྱ་ནམ་ཡང་གསུངས་པར་མི་མཛད། འདི་ལྟ་བུའི་བློས་དཔག་པར་དཀའ་བའི་
མཛད་པ་ཡང་གངས་ཅན་གྱི་མཁས་གྲུབ་ཀུན་གྱི་རྣམ་ཐར་བཟང་པོའི་ཡི་གེའི་ནང་གསལ་བར་
མ་དོད་པའི་མཛད་པ་ཁོ་ནའོ། །མདོར་ན་ཆོས་དང་ཟང་ཟིང་གི་དཔལ་འབྱོར་གང་ལའང་འཛིན་



དཔལ་ས་སྐྱའི་རིག་མཛོད།
ཆགས་ཅུང་ཟད་ཀྱང་མི་འཛིན་པར་རྒྱལ་བ་དགྱེས་པའི་སྦྱིན་གཏོང་ཁོ་ན་ལ་ཐུགས་གཞོལ་བའི་
རྒྱུ་ཅན་ལས་སྐུ་གཤེགས་ཁར་ན་བཟའ་ཕྲུགས་གཅིག་ལས་གཞན་མ་ལུས་པར་གྲགས། ཆོས་དང་
སྲིད་ཀྱི་འབྱོར་ཚོགས་རྒྱ་མཚོ་གང་ཇི་སྙེད་པ་བསམ་གྱིས་མི་ཁྱབ་པ་རྣམས་ཆུ་ཆེན་རྣམ་བཞི་རྒྱ་
མཚོར་གཞོལ་བ་ཇི་བཞིན་འབད་མེད་ལྷུན་གྱིས་གྲུབ་པར་གྱུར་པས་ནམ་ཡང་ཡུལ་གཞན་དུ་བགྲོད་
པའི་རྣམ་གཡེང་གི་མཛད་པ་མ་བསྐྱངས། འདི་ནི་གངས་ཅན་ལྗོངས་ཀྱི་མཁས་གྲུབ་གཞན་གྱི་
རྣམ་ཐར་གྱི་མཛད་པ་དང་སྒོ་ཀུན་ནས་མི་མཚུངས་པའི་ཕུལ་བྱུང་མཛད་པ་ཁོ་ནར་འཁུམས། ཐོག་
མར་གང་དུ་སྐུ་བལྟམས་པའི་གནས་མཆོག་དེ་ཉིད་དུ་མཐར་དགོངས་པ་མྱ་ངན་ལས་འདས་པའི་
མཛད་པ་བསྐྱངས། འདི་ཡང་གངས་ཅན་གྱི་མཁས་གྲུབ་རྣམས་ཀྱི་རྣམ་ཐར་གྱི་ཡི་གེ་བཟང་པོའི་
ནང་མ་བྱུང་བའི་ལེའུ་གསར་པ་ཁོ་ནའོ། །རྒྱུན་དུ་གཙོ་བོར་མཉམ་གཞག་གི་རྣལ་འབྱོར་དང་རྗེས་
སྤྱོད་སྐབས་སུ་རྒྱལ་བ་དགྱེས་པའི་བསྟན་བཅོས་རྩོམ་པ་དང་། གདུལ་བྱའི་ཁམས་དང་མོས་
མཚུངས་ཀྱི་ཟབ་རྒྱས་ཀྱི་འཆད་རྩོད་དང་མཚན་བཅས་རྣལ་འབྱོར་ཀུན་ཀྱང་ཐུན་གཅིག་ཙམ་ལའང་
རྣམ་པར་གཡེང་བ་མི་མངའ་ཞིང་བསྙེན་སྒྲུབ་ཡན་ལག་ཀུན་ཀྱང་མ་ཚང་བ་མེད་པར་གང་དུ་ཕེབས་
བཞུགས་ཀྱི་གནས་དེ་ཉིད་དུ་མཐར་ཕྱིན་པར་མཛད། འདི་ཡང་ཀུན་ལས་ཁྱད་པར་འཕགས་པའི་
མཛད་པའི་རྗེས་སུ་འགྲོའོ། །གཞན་ཡང་ལྷ་དང་ལྷ་མིན་དང་བདུད་དང་མུ་སྟེགས་བྱེད་ཀྱི་ཚོགས་
བསམ་གྱིས་མི་ཁྱབ་པས་རང་གི་གཙུག་གི་ནོར་བུས་རྗེ་བཙུན་རིན་པོ་ཆེའི་ཞབས་ཀྱི་པདྨོའི་རྡུལ་
ཚོགས་ལེན། རྒྱ་གར་པཎ་ཆེན་བརྒྱ་ཡི་དྲེགས་པ་འཇོམས་པའི་ཕྱི་ནང་རིག་པའི་གནས་དང་གཞུང་
ལུགས་རྒྱ་མཚོ་མཁྱེན་པའི་རྣམ་དཀར་གྲགས་པའི་གདུགས་དཀར་འཛིན། བླ་མ་ཡབ་སྲས་ལ་
རྡོ་རྗེ་འཆང་གི་འདུ་ཤེས་ཁོར་ཡུག་ཏུ་མཛད་ནས་ཞལ་བཞུགས་པའི་རིང་ལའང་བཀའ་གང་གནང་
བསྒྲུབས་པའི་སྒོ་ནས་ལེགས་པར་མཉེས་པར་བྱས། སྐུའི་རྒྱབ་མི་སྟོན། ཀུ་རེའི་ཕྱིར་ཡང་བཀའ་
མི་བཟློག །མི་མཉེས་པ་ཅུང་ཟད་ཀྱང་མ་བསྒྲུབས། བླ་མ་ཡབ་སྲས་ཞི་བར་གཤེགས་ནས་གསོལ་



གདན་རབས་ངོ་མཚར་བང་མཛོད།
བ་རྒྱུན་མི་ཆད་དུ་བཏབ་པས་དགུང་གྲངས་བདུན་ཅུའི་བར་དུ་ཡང་བླ་མ་ཡབ་སྲས་ཀྱི་སྐུའི་སྣང་
བ་དང་གཏན་དུ་འགྲོགས། གསུང་རབ་ལ་ཐེ་ཚོམ་གང་བྱུང་ཐམས་ཅད་མཎྜལ་ཕུལ་ནས་བླ་མ་
ཡབ་སྲས་ཁོ་ན་ལ་གསོལ་བ་བཏབ། མདོར་ན་དགེ་ལེགས་ཐམས་ཅད་ཀྱི་རྩ་བ་བཤེས་གཉེན་
བསྟེན་ཚུལ་ལ་བོད་དུ་འདི་ལས་ལྷག་པ་མ་བྱུང་བར་གྲགས། ཡེ་ཤེས་སེམས་དཔའི་མཚན་བརྗོད་
ཀྱི་མངོན་རྟོགས་རང་བྱུང་ཉིད་དུ་རྡོལ། ལེགས་བཤད་སེང་གེའི་སྒྲ་ཆེན་ལྷ་དང་། གྲུབ་པ་དང་།
རིག་འཛིན་གྱི་གཙོ་བོ་དང༌། ལྟོ་འཕྱེའི་དབང་པོས་ཀྱང་ཉེ་བར་བསྟེན། བཅོམ་ལྡན་འདས་ཐུབ་
པ་ཆེན་པོས་ལེགས་སོའི་བསྔགས་བརྗོད་ཀྱི་མེ་ཏོག་གཏོར། མཚན་ཐོས་པ་དང་སྐུ་མཇལ་བ་ན་
ཉམས་གསུམ་འཕེལ་ཞིང་རྒྱུན་དུ་བསྟེན་ན་དགེ་ལེགས་རིན་ཆེན་གྱི་གཏེར་མཆོག་བསྩལ་བར་
མཛད་དོ། །བཅོམ་ལྡན་འདས་ཤཱཀྱ་ཐུབ་པ་ལྟར་མི་མཇེད་ཞིང་གི་འགྲོ་བའི་དོན་དུ་སྐུ་ཚེའི་འདུ་
བྱེད་ཡང་ནས་ཡང་དུ་བྱིན་གྱིས་བརླབས། དཔལ་ལྡན་གདན་ས་ཆེན་པོ་ཡང་ཆུ་ཕོ་འབྲུག །ཕྱི་
ལོ་༡༡༧༢ནས་ཤིང་མོ་ཕག །ཕྱི་ལོ་༡༢༡༥བར་གདན་ས་མཛད་དོ། །དེ་ལྟར་དགུང་གྲངས་བདུན་
ཅུའི་བར་དུ་སྐལ་ལྡན་གྱི་གདུལ་བྱ་དཔག་ཏུ་མེད་པའི་དོན་མཛད་ནས་མེ་ཕོ་བྱི་བ། ཕྱི་ལོ་༡༢༡༦
ལོའི་དབོ་ཟླ་བའི་ཚེས་༡༢ལ་ཁོ་བོ་འདི་ནས་བདེ་བ་ཅན་དང་། དེ་ནས་གསེར་མདོག་ཅན་དུ་འཁོར་
ལོས་བསྒྱུར་བའི་ཆ་བྱད་ཀྱིས་ཞིང་སྦྱོངས། གསུམ་པ་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་
འགྲུབ་པ་ཡིན་ཞེས་ཆོས་རྗེ་བླ་མ་ལ་གསུངས་པར་མཛད་ནས་སྒོ་རུམ་ཡེ་ཤེས་ཀྱི་མགོན་པོ་དངོས་
སུ་བཞུགས་པའི་མགོན་ཁང་གི་མདོར་སྐུ་གཤེགས་པའི་ཚུལ་བསྟན་ཏོ། །
།
།
ཆt，12
།
)
，།



དྲུག་པ། འཇམ་མགོན་ས་སྐྱ་པཎྜི་ཏ།
།
ཁྲི་ཆེན་དྲུག་པ་འཇམ་དབྱངས་བླ་མ་ས་སྐྱ་པཎྜི་ཏ་ནི། བོད་ཆུ་ཕོ་སྟག །ཕྱི་ལོ་༡༡༨༢ལོར་
བཅུད་པ་པ་རྣམས་ཀྱི་མུན་པ་ནག་པོའི་མདུད་པ་ཤིན་ཏུ་ཕྱེད་པར་དཀའ་བ་རྣམས་བཤིག་པར་བྱ་
བའི་ཕྱིར་རྒྱ་ཁྱོན་ནམ་ཡང་མི་ཆུང་བའི་ཁམས་གསུམ་གྱི་འཇིག་རྟེན་ཐམས་ཅད་མཆོག་གི་འོད་བཟང་
（38



གདན་རབས་ངོ་མཚར་བང་མཛོད།
གིས་ཁྱབ་པ་དང་ལྷན། ས་འོག་ནག་པོའི་ཀླུ་ཡང་སྣང་བའི་མིག་ཐོབ། ནོར་གྱི་བློ་གྲོས་མི་ཟད་མ་
ཡང་དགའ་བར་གཡོ་བའི་འགྱུར་བ་དྲུག་དང་ལྡན་པས་མཛེས། ནམ་མཁའ་ལ་ཀུན་གསལ་ལམ་
ཉིད་དོག་མོར་བྱེད་པའི་མཁའ་འགྲོའི་དབང་པོ་དཔག་ཏུ་མེད་པ་འདུས། ལྷ་ཀླུ་གཞོན་ནུའི་ཚོགས་
ཀྱང་སྤྲིན་བཞིན་འཁྲིགས། ལྷ་མིའི་མཆོད་རྫས་བསམ་གྱིས་མི་ཁྱབ་པ་ལས་ཆོས་ཀྱི་སྡོམ་བཞི་སྟོན་
པའི་སྙན་དགུ་རང་འཁྲོལ་དུ་བྱོན་པ་སོགས་ལྟས་བཟང་བསམ་གྱིས་མི་ཁྱབ་པ་དང་བཅས་པའི་སྒོ་
ནས་སྲིད་ཞིའི་མཐའ་ཆེན་གཉིས་འགོངས་པའི་བསྟན་པ་ཉིན་མོར་བྱེད་པ་ལ་དཔེར་མཚོན་པའི་
གསལ་བྱེད་དུ་འོད་སྟོང་བདག་པོ་གང་དེ་རྩེ་དགའི་རི་ལས་དང་པོ་རུ་ཤར་བའི་ཚེ་འཇམ་དཔལ་རྡོ་རྗེ་
སྙིང་པོའི་སྐུ་མཆོག་བལྟམས་པའི་ཚུལ་བཟུང་། བལྟམས་མ་ཐག་རྗེ་བཙུན་བསོད་ནམས་རྩེ་མོས་པང་
པར་བཞེས་ཏེ་མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུ་རྩ་གཉིས་ཀྱིས་རྣམ་
པར་བཀྲ་ཞིང་འཇིག་རྟེན་དང་འཇིག་རྟེན་ལས་འདས་པའི་སྙིང་པོ་གཟུགས་ཅན་འདི་ནི་འཇིག་རྟེན་
གསུམ་གྱི་མཆོད་གནས་ཡིན་ནོ་ཞེས་པའི་བསླུ་མེད་རྡོ་རྗེའི་གསུང་གིས་ལུང་དུ་བསྟན། གང་དེ་
བལྟམས་ཙམ་ཉིད་ནས་ཤེས་བྱ་མ་ལུས་པ་ལ་ཡོད་པའི་དགེ་ལེགས་ཅི་མཆིས་པ་ཐམས་ཅད་འབད་
པ་མེད་པར་ལག་རྩེར་གྲུབ་པའི་བདག་རྐྱེན་ལས་བྱང་ཆུབ་སེམས་དཔའ་ལྟར་དཔལ་ལྡན་དོན་གྲུབ་
ཅེས་པའི་མཚན་གྱི་ཅོད་པན་རིང་མོས་བཅིངས། རྒྱ་གར་རྡོ་རྗེ་གདན་གྱི་སྒོ་གོང་གི་ངོས་ལ་བདག་
ཉིད་ཆེན་པོ་ས་སྐྱ་པཎྜིཏའི་མཚན་སཾ་སྐྲ་ཏའི་ཡི་གེར་རང་བྱུང་དུ་བྱུང་བར་གྲགས། རབ་དཀར་ཁ་བས་
ཐ་གྲུ་ཡོངས་སུ་བསྐོར་བའི་ལྗོངས་ཆེན་པོ་འདི་ཉིད་དུ་མཁས་གྲུབ་ཀྱི་ནགས་ཀླུང་ཤིན་ཏུ་སྟུག་པའི་
ཀློང་དུ་དཔག་བསམ་ཡོངས་འདུ་ལྷའི་ལྗོན་པ་ལྟ་བུ་རྗེ་བཙུན་རིན་པོ་ཆེ་གྲགས་པའི་ཞབས་ཞེས་
དབང་པོ་ཐ་མལ་པའི་གདུལ་བྱའི་སྣང་ངོར་ས་ལམ་རིམ་གྱིས་སྦྱངས་པའི་སར་གནས་ཀྱི་བྱང་ཆུབ་
སེམས་དཔའི་ཚུལ་འཛིན་ཅིང་ངེས་དོན་དུ་དུས་གསུམ་སངས་རྒྱས་ཐམས་ཅད་ཀྱི་མཁྱེན་རབ་ཀྱི་
རང་གཟུགས་འཕགས་པ་འཇམ་དཔལ་དབྱངས་ཉིད་ཡིན་པའི་སྙན་གྲགས་ལྷ་ཡི་རྫ་རྔ་ཆེན་པོ་



དཔལ་ས་སྐྱའི་རིག་མཛོད། །
དབང་པོ་ཡང་རབ་རྣམས་ཀྱི་དད་གསུམ་ཡིད་ཀྱི་རྣམ་པར་རྒྱལ་བའི་ཁང་བཟང་གི་རྩེ་མོར་བརྡུངས་
ཤིང་གྲགས་པས་མེ་ཏོག་མདའ་ཅན་བདུད་སྡེའི་དཔུང་ཚོགས་མཐའ་དག་བརྣག་ནུས་ལས་འདས་
པ་ལ་སོགས་པའི་ཡོན་ཏན་བྱེ་བས་སྒེག་པའི་རྗེ་བཙུན་རིན་པོ་ཆེ་གྲགས་པ་རྒྱལ་མཚན་ལ་སོགས་
ཀྱི་དྲུང་དུ་བསྙེན་ཏེ་སྦྱང་བྱ་ཤེས་བྱ་རིག་པའི་གནས་བཅུ་ལ། འཇམ་དབྱངས་སུ་ལུང་བསྟན།
འཇམ་དབྱངས་སུ་གྲགས། འཇམ་དབྱངས་སུ་མཐོང་། འཇམ་དབྱངས་སུ་ཞལ་གྱིས་བཞེས།
འཇམ་དབྱངས་སུ་བསྟོད། འཇམ་དབྱངས་ཀྱི་དན་རྟགས་ཏེ་ཁྱད་པར་གྱི་ཆོས་ཕར་ཕྱིན་གྱི་གྲངས་
དང་ལྡན་པ་ལྟར་སྦྱོང་བྱེད་འཇམ་དཔལ་གྱི་ཐུགས་ཆོས་སྐུའི་ག་བུར་གསར་པའི་ཐིགས་པ་སྙིང་
ལ་སིམ་ནའང་དྲང་དོན་དུ་ལན་རེ་ཟུང་རེ་ཙམ་གྱིས་སྦྱངས་པའི་ཚུལ་བསྟན་པ་ལས་གངས་ཅན་
ལྗོངས་ཀྱི་པཎྜི་ཏ་དང་པོ་ཞེས་པའི་སྙན་པའི་གྲགས་པ་དབུས་གྱུར་རྡོ་རྗེ་གདན་ཀྱི་མཛེས་རྒྱན་དུ་
སྤྱད་ཅིང་ཁ་བ་ཅན་དུ་རིག་པའི་འབྱུང་གནས་འཕགས་ཡུལ་དང་སྒོ་ཀུན་ནས་མཚུངས་པར་མཁས་
པའི་འཇུག་ཡུལ་ཤེས་བྱ་རིག་གནས་བཅུ་ཡི་སྲོལ་ཆེན་གསར་དུ་བཏོད་པའི་རིག་གནས་བཅུ་ཡི་
ཤིང་རྟ་ཆེན་པོ་རུ་གྱུར། མདོར་ན་ཡི་དམ་ལྷའི་ཞལ་གཟིགས་བསམ་གྱིས་མི་ཁྱབ། ཆགས་ཐོགས་
མེད་པའི་མངོན་ཤེས་དང་རྫུ་འཕྲུལ་མངའ། མིའི་རྒྱལ་པོ་དང་ཀླུའི་རྒྱལ་པོ་དང་འབྱུང་པོའི་རྒྱལ་
པོས་ཞབས་ལ་གཏུགས། ཚུལ་བསྟན་ལ་ནང་དུ་ས་བཅུ་པ་ཆོས་ཀྱི་སྤྲིན་གྱི་མངོན་རྟོགས་རྒྱུད་ལ་
ལྡན་ཞིང་ཕྱི་འཇའ་ལུས་རྡོ་རྗེའི་འོད་སྐུ་ལ་ཀུན་གྱི་མཐོང་ཆོས་སུ་གྱུར་པའི་མཚན་བཟང་པོ་སུམ་
ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུས་བརྒྱན་པ་ལ་སོགས་པའི་སྐུ་གསུང་ཐུགས་ཀྱི་
ཡོན་ཏན་བསམ་གྱིས་མི་ཁྱབ་བོ། །དེ་ཡང་རྒྱས་པར་བཤད་ན། རྗེ་བཙུན་ཆེན་པོའི་དྲུང་ནས་ལམ་
ཟབ་མོ་བླ་མའི་རྣལ་འབྱོར་ཞུས་པའི་ཚེ། ཇི་སྐད་དུ། ཐུགས་གྲོལ་ཁྱོད་ལ་སྤྱི་བོས་ཕྱག་འཚལ་ལོ།།
ཞེས་གསུངས་པ་ལྟར་ཤེས་སྒྲིབ་སྐོར་དགུ་པ་ལས་ཐུགས་གྲོལ་བའི་བྱང་སེམས་ས་ཆེན་པོ་བཅུ་
པ་ལ་གནས་པའི་འཕགས་པའི་ཚུལ་བཟུང་། རྗེ་སྟག་ལུང་པས་སངས་རྒྱས་ཡར་བྱོན་སངས་རྒྱས་



གདན་རབས་ངོ་མཚར་བང་མཛོད། །
རང་དུ་འདུག་ཅེས་ཆོས་རྗེ་ས་སྐྱ་པཎྜི་ཏའི་རྡོ་རྗེའི་ལུང་གི་རང་བཞིན་བརྗོད་ཅིང་བསྔགས་པའི་
ཚེ་རྡོ་རྗེ་འཛིན་པ་རྒྱལ་བ་རྡོ་རྗེ་འཆང་སངས་རྒྱས་དངོས་སུ་ཞལ་གྱིས་བཞེས་སོ། །དེ་ཡང་ཡི་དམ་
གྱི་ལྷ་ཚོགས་དངོས་སུ་མཇལ་བའི་ངོ་མཚར་བའི་ཡོན་ཏན་རྣམས་ཅུང་ཟད་རྒྱས་པར་བཤད་ན།
གདུལ་བྱའི་དོན་དུ་བསྙུངས་པའི་ཚུལ་བསྟན་པའི་ཚེ་འཕགས་པ་འཇམ་དཔལ་དབྱངས་དང༌
། །
བྱམས་པ་མགོན་པོ་དང༌། རྗེ་བཙུན་སྒྲོལ་མ་དང་། འཕགས་པ་ཀླུ་སྒྲུབ་དང་སློབ་དཔོན་ཞི་བ་
ལྷ་ལ་སོགས་པ་དངོས་སུ་བྱོན་ཏེ་བསྙུང་གསོལ་མཛད། དཀྱིལ་འཁོར་བསྒྲུབ་པའི་ཆོ་ག་མཛད་
པའི་སྐབས་སུ་བླ་མ་རྣམས་དང་ཀྱེ་ཡི་རྡོ་རྗེའི་དཀྱིལ་འཁོར་གྱི་ལྷ་ཚོགས་དངོས་སུ་བྱོན། འཕགས་
པ་ལོངས་སྤྱོད་རྫོགས་པའི་སྐུ་སྒྲ་དབྱངས་མི་ཟད་སྒྲོག་པའི་རྒྱལ་པོའི་དྲུང་དུ་རྒྱས་འབྲིང་བསྡུས་
གསུམ་གྱི་སྦས་དོན་ཞུས་ཏེ་ལོངས་སྐུའི་འཁོར་ངེས་པའི་དཀྱིལ་འཁོར་དུ་བཞུགས། འཕགས་པ་
སྤྱན་རས་གཟིགས་ལ་ཐེག་པ་ཆེན་པོའི་སེམས་བསྐྱེད་ཞུས། འཕགས་པ་འཇམ་དཔལ་དབྱངས་
ཀྱི་མདུན་དུ་ཐེ་ཚོམ་གྱི་དྲྭ་བ་བཅད། ཡི་དམ་ཀྱི་རྡོ་རྗེའི་དཀྱིལ་འཁོར་མངོན་སུམ་དུ་གཟིགས་ཏེ་
དབང་བསྐུར་ཞུས། བཅོམ་ལྡན་འདས་ཤཱཀྱ་སེང་གེ་གང་ཉིད་འཁོར་དགྲ་བཅོམ་པའི་ཚོགས་ཀྱི་
ནང་དུ་བཞུགས་ནས་བདེན་བཞིའི་ཆོས་འཁོར་བསྐོར་བ་ལ་སཾ་སྐྲ་ཏའི་སྐད་དུ་བཟང་པོ་སྤྱོད་པའི་
སྨོན་ལམ་བཏབ། རྗེ་བཙུན་ཆེན་པོ་དང་རྣལ་འབྱོར་གྱི་དབང་ཕྱུག་བིར་ཝ་པ་དང་གྲུབ་ཆེན་ནག་
པོ་པ་སྟེ་རྣམ་གསུམ་གྱི་དཀྱིལ་འཁོར་མངོན་སུམ་དུ་གཟིགས་ཏེ་དེ་བཞིན་གཞེགས་པ་དྲི་མ་མེད་
པའི་དཔལ་དུ་འཚང་རྒྱ་བའི་ལུང་བསྟན་བརྙེས། རྒྱུན་དུ་ཆོས་སྲུང་རྒྱ་མཚོའི་གཙོ་བོ་དཔལ་ལྡན་
གུར་གྱི་མགོན་པོ་དང་གསུང་གླེང་མཛད། ལན་གཅིག་གུར་གྱི་མགོན་པོ་སྐུ་ནམ་མཁའི་ཁྱོན་
གང་བ། ན་བཟའ་བེར་དང་ཕོད་ཀ་བརྩེགས་མར་གསོལ་ཞིང་གྲི་ཐོད་གཎྜི་ཐུགས་ཀར་བསྣམས་
པ་ཞལ་གདོང་གཡས་ཕྱོགས་སུ་བསྒྱུར་ནས་ཐུར་དུ་མནན་ཏེ་ལྗགས་ཆེན་པོ་བསྒྲིལ་བ། ཞབས་
གཉིས་ཟླུམ་པོའི་སྟབས་ཀྱིས་བཞུགས་པ་ཞིག་མངོན་སུམ་དུ་མཇལ་བ་ལ་སོགས་པ་རྣམས་ནི་



དཔལ་ས་སྐྱའི་རིག་མཛོད།
གྲངས་ཀྱི་བརྩི་རུ་འདས་སོ། །དགུང་ལོ་ཉེར་བདུན་བཞེས་པའི་ཚེ་མུ་ཏིག་འོད་ཆགས་གངས་
རིའི་ཕྲེང་བ་དང་ལྡན་ཞིང་ནོར་འཛིན་ཡངས་པའི་ཉང་སྨད་རྒྱན་མཆོག་གི་ལྟོ་བ་རུ་བཞུགས་པའི་
གོང་དང་བླ་ན་མེད་པ་ཡི་བཀྲ་ཤིས་གཙུག་ལག་ཁང་ཆེན་མོར་བསྐལ་བཟང་འདི་ལ་གྲགས་པའི་
སངས་རྒྱས་སྟོང་གི་བདུན་པ་རབ་གསལ་མི་གཟུགས་སུ་རོལ་བ་བརྟན་མཁས་ཡོན་ཏན་ཐབས་
ཤེས་གྲངས་ཅན་ལྡན་པའི་པཎ་ཆེན་ཤཱཀྱ་ཤྲཱི་བྷ་དྲ་ལས་ཐུབ་བསྟན་ཡོངས་རྫོགས་ཀྱི་གཙུག་ནོར་
བསྙེན་པར་རྫོགས་པའི་དངོས་པོ་ཉེས་མེད་ཕུན་སུམ་ཚོགས་པའི་ཚུལ་དུ་བཞེས་པའི་རྒྱུ་ཅན་ལས་
བོད་ཀྱི་རྡོ་རྗེ་གདན་དཔལ་ལྡན་ས་སྐྱ་རང་དུ་དངོས་ཀྱི་སྡོམ་ཕྲུག་བགྲེས་པ་དཔལ་བཟང་པོའི་
མཐའ་ཅན་དང་། གཞོན་པ་རྒྱལ་མཚན་གྱི་མཐའ་ཅན་ལ་སོགས་པ་ནས་བརྒྱུད་དེ་དུས་གཅིག་
ལ་གདན་སར་དགེ་བའི་བཤེས་གཉེན་ཁྲི་ཕྲག་བཅོ་བརྒྱད་ལ་སོགས་པ་ནས་མཐར་རྒྱ་མཚོའི་
མཐའ་ཀླས་པའི་བར་སྡོམ་ཕྲུག་ངུར་སྨྲིག་འཛིན་པའི་ཚོགས་སྡེ་ཆེན་པོ་ས་ཡི་རྡུལ་བཞིན་བྱུང་། ཁྱད་
པར་སྟག་ལུང་ཁྲི་ཐོག་ལྔ་པ་རྗེ་བཙུན་སངས་རྒྱས་དཔལ་བཟང་ཞབས་ནས་མཉམ་མེད་བཀའ་
བརྒྱུད་པ་དང་། རྒྱལ་མཆོག་ཆེན་པོ་ལྔ་པ་ནས་ཁྲི་བློ་གྲོས་རྒྱ་མཚོ། ལྕང་སྐྱ་རིན་པོ་ཆེ། ཀུན་མཁྱེན་
འཇམ་དབྱངས་བཞད་པ་ལ་སོགས་ནས་དགེ་ཕྱོགས་ལ་དར་ཏེ་བོད་སྟོད་སྨད་བར་གསུམ་དུ་སྡོམ་
ཕྲུག་བསམ་གྱིས་མི་ཁྱབ་པས་གང་ཞིག་ཉེ་བའི་ཆར་པཎ་ཆེན་སྐུ་ཕྲེང་བརྒྱད་པ་ཆེན་པོས་ལྷ་ཆེན་
མཁན་ཆེན་ཉེ་བར་འཁོར་གཉིས་པ་བྱམས་པ་བཀྲ་ཤིས་ཆོས་འཕེལ་མཆོག་གི་ཞལ་སྔ་ནས་བསྙེན་
པར་རྫོགས་པའི་རྒྱུ་ཅན་ལས་གངས་ཅན་གྱི་ལྗོངས་དོག་པོར་བྱེད་པའི་སྡོམ་ཕྲུག་གི་གྲངས་ཀྱིས་
བོད་སྟོད་སྨད་བར་གསུམ་དུ་གང་། དེའི་སྟེང་དུ་བསྟན་པའི་རྩ་བ་གཞི་གསུམ་ཕྱག་བཞེས་བཟང་
པོ་ཡང་གདན་ས་ཆེན་པོ་དཔལ་ལྡན་ས་སྐྱ་ནས་གསང་ཆེན་རྙིང་མ་པའི་གདན་ས་ཆེན་པོ་དྲུག་གི་
ཡ་གྱལ་སྨིན་གྲོལ་གླིང་བར་དུ་དར་རྒྱས་བྱུང་། ཚུལ་དེ་ལྟ་བུའི་སྡོམ་ཕྲུག་གི་གྲངས་དང་སྡོམ་རྒྱུན་
གཙང་མའི་ཆུ་བོ་དང་གཞི་གསུམ་གྱི་ཕྱག་བཞེས་དག་པའི་སྲོལ་རྒྱུན་འདི་ལྟ་བུ་ནི་ཆོས་རྗེ་ཉིད་



གདན་རབས་ངོ་མཚར་བང་མཛོད།
ཀྱི་རྣམ་ཐར་ལས་གཞན་ན་མེད་དོ། །རྒྱ་གར་འཕགས་པའི་ཡུལ་དུ་རྣམ་འགྲེལ་མཛད་པོ་ལས་
རིགས་པའི་སྲོལ་ཆེན་རྒྱས་པ་སྔོན་མ་བྱུང་ནའང་བརྒྱུད་འཛིན་རྣམས་ཀྱིས་སྲོལ་ཆེན་མཁའ་
དབྱིངས་གཙང་མ་རུ་གཉེར་མ་ཐུབ་པའི་རྒྱུ་ཅན་ལས་འཆད་ཉེས་ངན་པའི་རྡུལ་དང་ཁུག་རྣ་དང་
དུད་རིས་ལ་སོགས་པའི་འཁྱོག་པོའི་སྐྱོན་རྣམས་རབ་ཏུ་ཐུལ་བ་དང་
། བོད་ཡུལ་དུ་རྣམ་འགྲེལ་
རྒྱན་བཅས་པ་ལ་སོགས་སྔོན་ནས་འགྱུར་ཟིན་ནའང་མདོ་སེམས་གྲུབ་མཐའ་འགོག་པའི་ཚད་
བསྡུས་ཀྱི་ངམ་གནག་སྤྲིན་རུམ་འཐུག་པོའི་གསེབ་ནས་སྡེ་བདུན་མདོ་བཅས་ཀྱི་གྲུབ་མཐའི་
ཉིན་བྱེད་ཀྱི་རྒྱལ་པོ་གསལ་བར་འཆར་མ་ནུས་པའི་བདག་རྐྱེན་གྱིས་བསྐུལ་ཏེ་ཆོས་རྗེ་གང་གི་
དགུང་ལོ་སོ་བརྒྱད་བཞེས་པའི་ཚེ་རྒྱ་བོད་འཁྲུལ་འཇོམས་ཚད་མ་རིགས་གཏེར་བརྩམས་པའི་
ཐག་ཐོགས་མེད་པའི་རོལ་རྩེད་ཀྱི་འཕྲིན་ལས་རྟ་བདུན་ཁ་ལོ་པས་སྡེ་བདུན་མདོ་བཅས་ཀྱི་དགོངས་
པ་གཙང་མའི་ཉིན་བྱེད་རྒྱལ་པོ་གངས་ཅན་མཁས་པའི་ནམ་མཁའ་ལ་འདྲེན་ཏེ་གངས་ཅན་མཁས་
པའི་གླིང་བཞི་ཡོངས་རྫོགས་ཡ་མཚན་ལྟད་མོར་བྱས་སོ། །དེའི་ཚེ་ཁ་ཆེ་པཎ་ཆེན་འཁོར་བཅས་
ངོ་མཚར་ཏེ་པཎྜི་ཏ་དང་ལོ་ཙཱ་བའི་མཚན་གྱི་ཅོད་པན་ཕུལ། པཎ་ཆེན་ཤཱཀྱ་ཤྲཱིའི་སློབ་མའི་མཆོག་
རྣམས་ཀྱིས་རྒྱ་བོད་རྟོག་གེའི་འཁྲུལ་འཇོམས་ཚད་མ་རིགས་གཏེར་དེ་ཉིད་འཆི་མེད་གྲོང་གི་ཡི་
གེ་རུ་བཀོད་དེ་འཕགས་ཡུལ་རྒྱ་གར་བའི་མཁས་པ་རྣམས་ཀྱི་ཡུན་རིང་པོའི་བར་ལ་མིག་དང་རྣ་
བའི་རྒྱན་དུ་མཛེས་པར་བྱ་བའི་ཕྱིར་སྐྱེས་སུ་བྱིན་ནོ། །དེས་ན་བོད་ཆོས་རྒྱ་གར་བའི་མཁས་པས་
རང་སྐད་དུ་འགྱུར་ཏེ་ངེས་པ་དོན་གྱི་མཁས་པ་ལ་འོས་པའི་སྐྱེས་སུ་ཕེབས་པ་ནི་ཚད་མ་རིགས་
གཏེར་ཁོ་ནའོ། །སྔོན་དུས་ཆོས་དང་ཆོས་མིན་སྤེལ་མར་ནི་བོད་འདིར་བྱུང་བའི་ཚེ་བསྟན་པ་ཕྱོགས་
རེ་བ་སྤེལ་བ་དང་ཆོས་མིན་ཉི་ཚེ་བ་ཙམ་རེ་སུན་འབྱིན་ནུས་པའི་མཐུ་ལྡན་འགའ་བྱོན་མོད། ཆོས་
མིན་སྨྲ་བ་རྣམས་མ་ལུས་པ་དྲུངས་ནས་ཕྱུང་བའི་ལུང་རིགས་མཐུ་རྩལ་གྲུབ་པའི་དཔའ་བོ་ཆོས་
རྗེ་ཁོ་ནར་གྱུར་ཏེ། དགུང་གྲངས་ང་གཅིག་པའི་ཚེ་རྒྱལ་བའི་བཀའ་བསྡུ་གཉིས་པ་ལྟར་རྒྱལ་བའི་



དཔལ་ས་སྐྱའི་རིག་མཛོད། །
བྱུང
བཀའ་བསྡུ་བཞི་པ་མཛད་དེ་ཆོས་མིན་མ་ལུས་པ་དྲུངས་ནས་ཕྱུང་བར་མཛད་དོ། །དེས་ན་
ཡོངས་རྫོགས་བསྟན་པའི་མ་དྲོས་པའི་མཚོ་ཆེན་པོ་གངས་ཅན་གྱི་ས་འདིར་གདན་མཛད་ཚངས་
པ་ཆེན་པོ་ནི་ཆོས་རྗེ་ཁོ་ན་རུ་ངེས་པ་རྙེད། མདོར་ན་རང་བཟོའི་གླང་ཆེན་སྨྱོན་པ་འཛེམ་མེད་དུ་
འཕྱོ་བའི་གངས་ཅན་དུ་དམ་ཆོས་ཡིད་བཞིན་ནོར་བུའི་རིན་ཐང་ཉམས་པ་ན་ལུང་དང་རིགས་
པའི་བྱི་དོར་གྱིས་ཐུབ་པའི་བསྟན་པ་ཡིད་བཞིན་ནོར་བུ་ལ་གློ་བུར་བའི་དྲི་མ་སྦྱངས་པར་མཛད་
ནས་ཡོངས་རྫོགས་བསྟན་པའི་ནོར་བུ་དེ་རྒྱལ་བ་དགྱེས་པའི་རྒྱལ་མཚན་གྱི་རྩེ་མོར་བཀོད་པར་
མཛད་དོ། །གངས་ཅན་འཇིག་རྟེན་མིག་གཅིག་གི་དཀྱིལ་འཁོར་ཡོངས་རྫོགས་ཚེ་འདིར་ཚིག་
དོན་མཐའ་དག་འཕགས་ཡུལ་མཁས་པ་ལ་སྦྱངས་ཏེ་དམ་ཆོས་མང་པོའི་འགྱུར་མང་མཛད། ཆོས་
རྗེ་ནི་ཚེ་རབས་སྔོན་གྱི་ཕྲེང་བ་རྣམས་སུ་ཚིག་དོན་མཐའ་དག་འཕགས་ཡུལ་རྒྱ་གར་དུ་སྦྱངས་
ཏེ་བོད་ཡུལ་དུ་གཞན་ལ་མ་ལྟོས་པར་རང་བྱུང་གི་ཚུལ་དུ་མཁྱེན་ནས་འགྱུར་མང་མཛད་དོ། །
འདི་ལྟའི་ཚུལ་ལུགས་ཀྱི་ཡོན་ཏན་གྱིས་བརྒྱན་པའི་ལོ་ཙཱ་བ་ནི་ཆོས་རྗེ་འཇམ་དབྱངས་ཁོ་ན་ལས་
གཞན་དུ་མ་དམིགས་སོ། །ཡང་སྐད་གཉིས་སྨྲ་བའི་ལོ་ཆེན་མཐའ་དག་གིས་གཞུང་ལུགས་
མང་པོ་བསྒྱུར་མཛད་མོད་ནའང་ཞུ་ཆེན་བགྱིས་ནས་འགྱུར་མཛད་ཅིང་དགོངས་འགྲེལ་བསྟན་
བཅོས་སྡོམ་རིགས་ལྟ་བུ་མང་དུ་མཛད་མཁན་ནི་ཆོས་རྗེ་ཉིད་དང་མཉམ་པ་འགའ་ཞིག་ཀྱང་མ་
བྱུང་ངོ༌། །གངས་ཅན་འདི་ན་གྲུབ་ཐོབ་ཀྱི་མཚན་འཆང་བ་འགའ་ཞིག་ནི་གསན་པའི་ནོར་གྱིས་
དབུལ་ཞིང་། ཡང་མཁས་པའི་ཅོད་པན་འཛིན་པ་འགའ་ཞིག་ནི་སྒྲུབ་པའི་བདུད་རྩིས་ཕོངས་
ཏེ་མཁས་གྲུབ་ཀྱི་ཡོན་ཏན་ཡ་བྲལ་དུ་གྱུར་ནའང་མང་ཐོས་རྣམ་དཔྱོད་བརྒྱ་ལྡན་དྲན་དབང་ཆོས་
རྗེ་ས་སྐྱ་པཎྜི་ཏའི་བདེ་འབྱུང་རལ་པའི་རྩེ་མོ་དེར་ཚུལ་བསྟན་བྱང་ཆུབ་སེམས་དཔའ་ས་བཅུ་པའི་
ཟླ་ཚེས་གསར་པ་ཤར་ཏེ་མཁས་གྲུབ་ཀྱི་ཡོན་ཏན་ཟུང་དུ་འབྲེལ་བའི་བདག་རྐྱེན་ལས་འཕགས་
ཡུལ་གྱི་ཀླུ་ཐོགས་དང་འདྲ་བར་མཁས་གྲུབ་ཟུང་འབྲེལ་གྱི་གངས་ཅན་བོད་ཀྱི་པཎ་ཆེན་དང་པོ་
༄༅)
ཡོངg



གདན་རབས་ངོ་མཚར་བང་མཛོད།
ཡིན་པར་ཡང་ཚུལ་དེ་ལས་བདེ་བླག་ཏུ་ཤེས་སོ། །རིགས་བརྒྱུད་གོང་མའི་ཐུགས་བཞེད་ལ་ཡོད་
ཀྱང་ཕྱག་ལེན་ཉིད་དུ་ཇི་བཞིན་མ་འཁེལ་བའི་མཚན་ཉིད་ཐེག་པའི་བཤད་སྲོལ་གསར་དུ་བཙུགས་
ནས་སྒྲ་ཚད་མདོ་སྔགས་སྒྲུབ་པའི་སྲོལ་ཆེན་པོས་རང་རང་གི་མདུན་ས་རུ་ཉི་མ་ཇི་བཞིན་དུ་དྲེགས་
པས་རྒྱལ་ཞིང་བཤད་སྲོལ་ངན་པའི་རྒྱུ་སྐར་གྱི་གྲྭ་རྣམས་ཟིལ་གྱིས་མནན་པར་མཛད། སྐུ་ཡི་
དགུང་གྲངས་ལྔ་བཅུ་རྩ་དགུ་པ་བཞེས་པའི་ཚེ་སྒྲ་ཚད་ལ་སོགས་ཐུན་མོང་རིག་གནས་ཀུན་ལ་
སྦྱངས་པ་ཕུལ་དུ་ཕྱིན། དེའི་སྟེང་རིག་བྱེད་བཞི་ལ་སོགས་པའི་གདོད་མའི་མུ་སྟེགས་པའི་མདོ་
རྒྱུད་ཀུན་ལ་བྱང་པར་ཆུབ། ངེས་བརྗོད་འདོན་པ་ལ་མཁས་པའི་རྩེ་མོར་སོན། ཡི་དམ་ལྷ་ཡི་
ཞལ་མཐོང་། རྫུ་འཕྲུལ་གྱིས་ནམ་མཁར་འགྲོ་བ་ལ་སོགས་ཐུན་མོང་དངོས་གྲུབ་ཀྱིས་བརྒྱན་
པའི་མུ་སྟེགས་འཕྲོག་བྱེད་དགའ་བོ་ལ་སོགས་པའི་མུ་སྟེགས་པའི་སྟོན་པ་དྲུག་གིས་ཁ་བ་ཅན་
གྱི་སངས་རྒྱས་ཤཱཀྱ་ཐུབ་པའི་ཞི་དུལ་གྲུབ་མཐའ་ལ་སྡང་བའི་སེམས་དང༌། ཕྲག་དོག་གི་དྲི་
ངན་ཆེན་པོ་ཐུལ་ཏེ་ཁ་བ་ཅན་གྱི་རི་ཡི་ངོགས་ན་ཡོད་པའི་དགེ་སྦྱོང་གོ་ཏ་མའི་རྗེས་འཇུག་ཐམས་
ཅད་རྩོད་པའི་སྒོ་ནས་གཞོམ་པར་བྱའོ་ཞེས་པའི་རྩོད་པའི་རྫ་རྔའི་སྒྲ་ཆེན་བསྒྲགས་པ་དེའི་ཚེ་ཐོས་
པ་ཙམ་གྱིས་བསྐྲགས་ནས་བོད་ཀྱི་སྡེ་སྣོད་འཛིན་པ་སུ་ཡང་རྩོད་དུ་འགྲོ་བར་མ་ནུས་པའི་རྐྱེན་
གྱིས་བོད་ཐམས་ཅད་ཉམས་ང་བར་གྱུར་པའི་ཚེ། བོད་ཀྱི་བསྟན་པ་དང་སེམས་ཅན་གྱི་དོན་འབའ་
ཞིག་ལ་དགོངས་ཏེ་ཀུན་མཁྱེན་གྱི་མིང་འཛིན་སྨྲ་མཁས་འཕྲོག་བྱེད་འཁོར་བཅས་ཀྱི་རལ་པ་ཡི་
རྒྱལ་མཚན་རྩེ་ལ་ཆོས་རྗེའི་རྩོད་པའི་ཞབས་རྡུལ་ཟླ་བའི་གར་གྱི་རྩེད་འཕྱོ་ལྷུར་བྱེད་ལས་ཀུན་
མཁྱེན་རལ་པའི་ཁུར་འཛིན་སྟོན་པ་དགའ་བོ་འཁོར་བཅས་ཀྱི་དྲེགས་པའི་རྒྱལ་མཚན་མཐོན་
པོ་རབ་ཏུ་བསྙིལ་ནས་གངས་ཅན་མདོ་སྔགས་ཀྱི་བསྟན་པའི་རྒྱལ་མཚན་སླར་ཡང་སྲིད་པའི་རྩེ་
དང་མཉམ་པར་བསྒྲེངས། དེའི་ཚེ་རྣམ་དཔྱོད་ཀུན་གསལ་དགའ་མའི་མཛེས་སྡུག་གིས་རྒྱལ་
བའི་ཆོས་ཀྱི་དགེ་མཚན་གྱི་མཛའ་བོ་མ་ལུས་པ་དབང་དུ་བསྡུས་ཤིང་དཔལ་ལྡན་རིག་གནས་བྱེ་



དཔལ་ས་སྐྱའི་རིག་མཛོད།
བའི་ལང་ཚོ་ཅན་ལ་བཟང་པོའི་མཚར་སྡུག་གིས་བརྒྱན་པའི་ཀུན་གྱི་ཡིད་དུ་འོང་བའི་ཆོས་རྗེ་
འཇམ་དབྱངས་བླ་མ་གངས་ཅན་འགྲོ་བའི་བསོད་ནམས་ཀྱི་མགྲོན་དུ་མ་བཞུགས་ན་དུས་དེང་
སང་བོད་ཐམས་ཅད་དགའ་བྱེད་ལ་སྐྱབས་སུ་འགྲོ་ཞིང་ནག་པོའི་གླུ་དབྱངས་སུ་གྱེར་བའི་ངང་
ཚུལ་སྐྱོ་པོ་ལས་གཞན་ཅི་ཡོད། དེའི་རྒྱུ་ཅན་ལས་ཀུན་ཁྱབ་གྲགས་པའི་འཆི་མེད་རྔ་ཆེན་གྱི་སྒྲ་
རྒྱ་དཀར་ནག་ཧོར་བལ་གྱི་སུམ་རྩེན་དགའ་བའི་ཚལ་དུ་གྲགས་པ་དེས་བསྐུལ་ཏེ་འཕགས་ཡུལ་
གྱི་རྒྱལ་རྔ་བརྡུངས་པའི་པཎ་ཆེན་མང་པོས་ཆོས་རྗེའི་སྐུ་འཇམ་པའི་དཔལ། གསུང་འཇམ་པའི་
དབྱངས། ཐུགས་འཇམ་པའི་རྡོ་རྗེའི་རྣམ་ཐར་ལ་ཡིད་ཕྲོགས་ཏེ་གངས་ཅན་བོད་ཀྱི་ཕྱོགས་སུ་
མངོན་པར་ཕྱོགས་ཏེ་མགོ་བོ་ས་ལ་བཏུད་དེ་ཆོས་རྗེ་འཇམ་དབྱངས་བླ་མ་ལ་མངོན་པར་ཕྱག་
བྱས་སོ། །མདོར་ན་གཙང་ནག་པ་ལ་སྐུ་ཡི་གསང་བ་བསམ་གྱིས་མི་ཁྱབ་པའི་དཀྱིལ་འཁོར་བསྟན།
ཤར་ནུབ་གུང་གསུམ་ལ་གསུང་གི་གསང་བ་བསམ་གྱིས་མི་ཁྱབ་པའི་དཀྱིལ་འཁོར་བསྟན།
ཚོགས་གྲུབ་དབོན་གསུམ་ལ་ཐུགས་ཀྱི་གསང་བ་བསམ་གྱིས་མི་ཁྱབ་པའི་དཀྱིལ་འཁོར་བསྟན།
ནམ་མཁའི་མཐོངས་སུ་ཕེབས་ཏེ་ཚོགས་སྒོམ་པ་ཆེན་པོ་ནད་ལས་བསླངས། ཤར་པ་ཤེས་རབ་
འབྱུང་གནས་འཆི་བ་ལས་བསླངས། འཕྲོག་བྱེད་དགའ་བོ་ལྷན་སྐྱེས་ལས་ཀྱི་རས་ཆེན་དཀར་
ནའང་ཀུན་བཏགས་ལྟ་བ་ངན་པའི་སྣུམ་གྱིས་སྦགས་པའི་རྐྱེན་གྱིས་ངན་འགྲོའི་གཡང་ལ་འཕྱན་
ཉེའི་ཚེ་འཇམ་མགོན་ས་སྐྱ་པཎྜི་ཏའི་བློ་འདས་ངོ་མཚར་ཐུགས་རྗེའི་ཕྱག་ཡངས་བརྐྱངས་ཏེ་དག་
པ་མཁའ་སྤྱོད་ཀྱི་ཞིང་ལ་དངོས་སུ་ཁྲིད་པར་མཛད། དཔོན་ཆེན་ཤཱཀྱ་བཟང་པོ་འདས་པའི་ཚེ་
ཆོས་རྗེ་ས་སྐྱ་པཎྜི་ཏ་ནམ་མཁའི་མཐོངས་སུ་བྱོན་ནས་ན་བཟའ་བེར་ཞིག་གསོལ་བའི་ཕུ་དུང་ནར་
ཏེ་བརྐྱངས་ནས་ཤཱཀྱ་བཟང་པོ་འདི་ལ་འཇུས་ལ་ཤོག་གསུངས་ནས་དག་ཞིང་དུ་སྤྱན་དྲངས་པར་
རྗེ་འབྲི་ཁུང་པ་ཆེན་པོས་གཟིགས། དབུ་མ་པ་ཤེས་རབ་འབུམ་པ་ཉུང་ངུའི་ཚིག་གིས་གྲོལ་བར་
མཛད། ལྷ་རྗེ་བི་ཇི་ལ་སོགས་པ་རྣམས་མང་པོའི་ཚིག་གིས་གྲོལ་བར་མཛད། རྒྱ་དཀར་ནག་ཧོར་
..
༢
6)



གདན་རབས་ངོ་མཚར་བང་མཛོད།
བལ་བོད་ལ་སོགས་ཐམས་ཅད་དུ་འཇམ་དབྱངས་སུ་གྲགས། སྐུ་དངོས་ཀྱི་སློབ་མ་ཕལ་ཆེར་
གྱིས་འཇམ་དབྱངས་སུ་མཐོང་། འབྲེལ་ཚད་ཐམས་ཅད་ལག་མཐིལ་གྱི་སྐྱུ་རུ་ར་བཞིན་དུ་གསལ་
བར་གཟིགས་པར་ཞལ་གྱིས་བཞེས། གང་དུ་བཞུགས་པའི་ས་ཕྱོགས་སུ་འབྱུང་པོའི་གདོན་གྱིས་
བྱས་པའི་རིམས་ནད་དང་ཕྱི་ནང་གི་འཁྲུག་ལོང་དང་ལོ་ཉེས་ལ་སོགས་མི་འབྱུང་ཞིང་། རྒྱ་ལ་བྱུང་
ན་ཡང་ཉིད་ཀྱིས་མཐུས་མྱུར་དུ་ཞི་བ་དང་སྤྱོད་ཡུལ་གྱི་འགྲོ་བ་རྣམས་ཀྱང་ཕན་ཚུན་བྱམས་པའི་
སེམས་དང་ལྡན་པ་ཡིན་ནོ། །དེས་ན་ཆོས་རྗེ་འདི་ཉིད་གོང་དུ་བཞུགས་པ་དེ་སྲིད་བོད་དུ་ཡུལ་
འདིར་ཧོར་ལ་སོགས་པ་ཕ་རོལ་གྱི་དམག་དང་ནང་གི་འཁྲུག་པ་ལ་སོགས་པ་གཏན་ནས་མ་
བྱུང་ངོ༌། །དེའི་རྒྱུ་ཅན་ལས་ཆོས་རྗེ་ས་སྐྱ་པཎྜི་ཏ་དང་འགྲོ་བའི་མགོན་པོ་ཆོས་ཀྱི་རྒྱལ་པོ་འཕགས་
པ་རིན་པོ་ཆེ་གཉིས་ཀྱིས་སེམས་ཅན་ལ་དངོས་སུ་ཕན་པར་མཛད་པ་འདི་ལྟ་བུ་ནི་བོད་ཀྱི་དགེ་
བའི་བཤེས་གཉེན་སུས་ཀྱང་མ་མཛད་པར་གྲགས་སོ། །དྲུག་ཅུ་རྩ་གསུམ་པ་བཞེས་པའི་ཚེ་མཐོང་
ཚད་བསད་ན་ཐོས་ཚད་འདར་རོ་ཞེས་པའི་ཤར་ཕྱོགས་རྒྱལ་པོའི་ལུང་བུད་པའི་དམག་དཔུང་ཆེན་
པོ་གཤིན་རྗེའི་འཁོར་ཚོགས་ལས་ཀྱང་འཇིགས་སུ་རུང་བ་བསམ་གྱིས་མི་ཁྱབ་པས་ཁ་བ་ཅན་
ཡོངས་རྫོགས་ལ་ཁྱབ་སྟེ་མཆོད་ཡུལ་གྱི་དགོན་སྡེ། དད་ཡུལ་གྱི་བླ་མ། ཆོས་གྲོགས་དགེ་འདུན།
རྒྱུན་མཁོའི་ཁང་ཞིང་། གཅེས་པའི་ལུས་སྲོག །བསགས་པའི་རྒྱུ་ནོར། བརྩེ་བའི་ཉེ་འབྲེལ་ལ་
སོགས་མ་ལུས་པ་སྟོང་ལ་ཉེ་སྟེ་གངས་ཅན་པ་རྣམས་སྐྱབས་མེད། མགོན་མེད། ཅི་བྱ་གཏོལ་
མེད་མྱ་ངན་གྱི་མུན་པའི་ནང་དུ་ལྷུངས་པའི་ཚེ་ཁ་བ་ཅན་གྱི་སེམས་ཅན་རྣམས་ཀྱི་དོན་དུ་ཆོས་
རྗེའི་ཞབས་སེན་འཆར་ཁའི་མདངས་གསལ་དེ་ཤར་ཕྱོགས་སྟོབས་ཀྱི་འཁོར་སྒྱུར་རྒྱལ་པོའི་རི་
བོའི་ཅོད་པཎ་གྱི་རྩེ་མོར་ཕེབས་ཏེ་གངས་ཅན་པ་རྣམས་གཙོ་བོ་ཚེ་འདིའི་འཇིགས་པ་ལས་བསྐྱབས།
ཧོར་རམ་རྒྱ་ནག་པོའི་ཕྱོགས་རྣམས་གཙོ་བོ་ཚེ་ཕྱི་མའི་འཇིགས་པ་ལས་བསྐྱབས་ཏེ་གངས་ཅན་
པ་དང་ཧོར་དང་རྒྱ་ནག་པའི་ཕྱོགས་མཐའ་དག་ལ་བཀའ་དྲིན་ནམ་ཡང་འཁོར་མེད་བསྐྱངས་
47)



དཔལ་ས་སྐྱའི་རིག་མཛོད།
སོ༑ ༑དེས་ན་དེང་བོད་དང་བོད་མི་རིགས་ཞེས་གྲག་ཏུ་ཡོད་པ་འདིའང་ཆོས་རྗེ་བླ་མའི་བཀའ་
དྲིན་ཁོ་ན་ཡིན་པར་ངེས་པ་རྙེད་དོ། །དེ་ཡང་རྒྱས་པར་བཤད་ན། ཤེས་བྱ་མ་ལུས་པ་དག་པའི་
སྐུ་ཡི་དཀྱིལ་འཁོར་ཆེན་པོ་སྔོ་བསངས་ལང་ཚོར་བབས་པའི་དགུང་མཐོན་པོ་རུ་འཛེགས་པའི་
བགྲང་གཞི་གསུམ་ལྷག་དྲུག་ཅུའི་དབྱངས་ཟབ་མོ་ལྡིར་བའི་ཤིང་ཕོ་འབྲུག །ཕྱི་ལོ་༡༢༤༤ལོར་
བླ་མ་འཕགས་པ་དགུང་ལོ་བཅུ་པ་དང་འགྲོ་མགོན་ཕྱག་ན་རྡོ་རྗེ་བགྲང་གཞི་དྲུག་ལོན་པ་གཉིས་
ཕྱག་ཕྱིར་བཞེས་ཏེ་ཤར་ལ་བསྐྱོད། དེ་ཡང་ཇེ་ཐོག་མར་སྒོ་རུམ་དུ་བཀའ་བསྒོས་ཤིང་མཆོད་
གཏོར་འབུལ་བ་མཛད་པ་ན་བསྟན་སྲུང་རྒྱ་མཚོའི་གཙོ་བོ་དཔལ་ལྡན་གུར་གྱི་མགོན་པོའི་ཞལ་
ནས༑ ང་ཡང་ཁྱེད་ཀྱི་ཞབས་ཕྱི་ལ་འགྲོ་གསུངས་ནས་བཞེངས་བྱུང་བ་ལ། ཅི་ཟེར་ཁྱེད་འདིར་
བཞུགས་ཏེ་སྡེ་འདིའི་བྱ་ར་བ་བགྱིས་ཏེ་བསྟན་པ་ཡུན་རིང་དུ་རྒྱས་པར་བྱ་དགོས་ཞེས་གསུངས་
པས་མགོན་པོ་ཉིད་ཞལ་མདུན་དུ་ཅུང་ཟད་དུད་པ་དང་བཅས་སྔར་བཞིན་བཞུགས་པར་གྱུར།
དེ་ནས་ཁའུ་ཡི་གནམ་ལྕགས་འབར་བའི་བྲག་རྫོང་དེར་ཐོགས་པ་མེད་པའི་འཕྲིན་ལས་རྣམ་བཞི་
ཡི་ཞལ་གདངས་པའི་ལམ་ལ་གང་སོང་འཁོར་བ་འདིར་ཕྱིས་མི་སྐྱེ་བར་བྱེད་པའི་དམ་ཚིག་བདག་
པོ་ལ་བསྟན་པ་ཡུན་རིང་དུ་བསྲུང་དོན་གཉེར་བའི་ཐ་ཚིག་མཆོག་དངོས་སུ་བླངས། དེ་ནས་
ཤབ་བརྒྱུད་ཁྲོ་ཕུར་ཕེབས་ནས་ཁྲོ་ཕུ་བྱམས་ཆེན་མཇལ་ཏེ་ཁྲོ་ཕུ་ལོ་ཙཱ་བའི་རྣམ་དཀར་རྨད་དུ་བྱུང་
བའི་བགྱི་བའི་ཕུལ་ལ་ལེགས་སོའི་དབྱངས་ཀྱི་རོལ་མོ་བྱིན། དེ་ནས་ཆུ་མིག་ཏུ་ཕེབས་ཏེ་ཆུ་མིག་
སྒྲོལ་མ་གསུང་བྱོན་མ་དང་ཆོས་རྗེ་འཇམ་དབྱངས་བླ་མ་ཉིད་དབྱེར་མེད་པར་འགྲོ་བ་མཁའ་ཁྱབ་
ཀྱི་སེམས་ཅན་གྱི་དོན་ལ་དམ་བཅས་མཛའ་བར་གྱུར། དེ་ནས་ཆུ་མོ་བྱ་ཡི་ལོ་ལ་གཏུམ་སྟོན་བློ་
གྲོས་གྲགས་ཀྱིས་ཕྱག་བཏབ་པའི་སྣར་ཐང་ཆོས་ཀྱི་གྲྭ་དེར་ཞབས་པད་མངོན་དུ་གྱུར་པའི་ཚེ་མ་
ཧཱ་པཎྜི་ཏ་གནས་བརྟན་ཆེན་པོ་རྣམས་ཀྱིས་དབུས་རྨོངས་པའི་མུན་པ་གཅོད་པའི་ཕྱིར་དུ་ལུང་རིགས་
ཀྱི་མཚོན་ཆ་ཆེན་པོ་བཞེས་པའི་སྣར་ཐང་པའི་དགེ་བའི་བཤེས་གཉེན་རྒྱུ་སྐར་གྱི་གྲངས་དང་



གདན་རབས་ངོ་མཚར་བང་མཛོད། །
མཉམ་པས་བསུས་ཏེ་མཁས་མང་རྒྱུ་སྐར་གྱི་ཚོགས་ཆེན་པོས་བསྐོར་ནས་བཏུད་པའི་དབུས་སུ་
ཆོས་རྗེ་བསིལ་ཟེར་ཅན་མཆོག་གི་ཞབས་པད་རིན་པོ་ཆེ་སྣར་ཐང་གི་ཆོས་གྲྭ་ཆེན་པོར་བཀོད། དེའི་
ཚེ་སྣར་ཐང་གི་གཡས་ཕྱོགས་སུ་ཟབ་མོ་སྔགས་ཀྱི་འབྱུང་གནས་དཔལ་ངོར་ཨེ་ཝཾ་ཆོས་ལྡན་འབྱུང་
བར་མངོན་སུམ་དུ་མཁྱེན་ནས་ཞལ་གྱི་འཛུམ་ཕྲེང་མཚོ་མོ་ལས་སྐྱེས་པའི་ལུང་བསྟན་མཆོག་གི་
པདྨ་དཀར་པོ་བདེན་པར་བཞད། དེ་ནས་སྣར་ཐང་གི་ཆོས་གྲྭ་དེ་ནས་རིང་པོ་མིན་པའི་ས་ན་ཡོད་
པའི་ཉང་སྨད་འཛིན་མའི་ལྟོ་བ་ནས་བཞེངས་པའི་ཉི་མ་རི་དེར་ཕོ་བྲང་བསམ་གྲུབ་རྩེ་འབྱུང་བར་
མངོན་སུམ་དུ་གཟིགས་ཏེ་དེའི་ཚུལ་གསུངས། དེ་དང་འབྲེལ་ཏེ་པཎ་ཆེན་ཤཱཀྱ་མཆོག་ལྡན་གྱི་
གདན་ས་ཐུབ་བསྟན་གསེར་གྱི་མདོག་ཅན་ཡང་བསླུ་མེད་དུ་འབྱུང་བར་མངོན་སུམ་གཟིགས་
ཏེ་ལུང་བསྟན་ཚེས་པའི་ཟླ་བ་དེ་ཉིད་ཟག་མེད་གསུང་བཟང་བདེ་བྱེད་ལྷ་ཡི་རལ་པའི་མཛེས་རྒྱན་
དུ་ཕེབས། དེ་ནས་རིམ་བཞིན་བསྐྱོད་དེ་ལམ་དུ་བྱང་ཕྱོགས་ཤམྦྷ་ལའི་རྡོ་རྗེ་རིགས་ལྡན་སེང་
གེའི་གདན་ཅན་རྣམས་མི་ཡི་རོལ་བར་ཕེབས་པའི་རིན་སྤུངས་ཕོ་བྲང་ཆེན་པོ་འབྱུང་བར་ལུང་
བསྟན་རྡོ་རྗེའི་ར་བ་རུ་བཅུག །དེའི་ཕྱོགས་སུ་བག་ཡོད་མངོན་པར་མཐོ་བ་དང་ཐར་པ་ངེས་
ལེགས་ཀྱི་འབྱུང་གནས་དག་པ་ཤེལ་གྱི་ཁང་པ་དང་ལྡན་ཅིང་སྐར་ཚོགས་རྒྱས་པ་ལྟ་བུའི་འོད་
རབ་མཆོག་ཏུ་གསལ་བའི་གླིང་གི་སྲུང་མའི་རྒྱལ་པོ་ལི་བྱིན་ཧ་ར་ཡིས་ཆོས་རྗེ་འཇམ་དབྱངས་
བླ་མའི་དྲུང་དུ་མངོན་སུམ་ཕྱོགས་ཏེ་བགྲང་བྱ་བརྒྱ་ཕྲག་ཏུ་བརྩེགས་པའི་ཕྱག་དང་མཆོད་པ་དཔག་
ཏུ་མེད་པས་མཆོག་ཏུ་བཀུར་བར་མཛད། དེའི་ཤར་དུ་རོང་བྱམས་ཆེན་གྱི་ཆོས་གྲྭ་ཆེན་པོ་འབྱུང་
བར་མངོན་སུམ་དུ་གཟིགས་ཏེ་ལུང་བསྟན། དེ་ནས་རོང་ངུར་སྨྲིག་ཏུ་དངོས་སུ་ཞབས་པད་བཀོད་
དེ་རོང་ངུར་སྨྲིག་གི་རྗེ་བཙུན་སྒྲོལ་མ་མཇལ་ཏེ་གསུང་བྱོན། ཕྱག་རྗེས་མཁྲེགས་པའི་རྡོ་སྟེང་
གསལ་བའི་གྲུབ་པའི་མཚན་མ་ཡང་བསྟན་ཏོ། །དེའི་ཚེ་ལོག་འདྲེན་སྤྱི་བོ་འགེམས་པ་ལ་རྡོ་རྗེ་
ལྟར་དྲག་ཅིང་བརྗིད་པའི་སྲུང་མའི་མཆོག་ཇོ་ཆེན་མཆེད་བཞི་པོ་དེ་ཡང་དངོས་སུ་བླ་མ་ཆོས་རྗེ་
་



དཔལ་ས་སྐྱའི་རིག་མཛོད། །
ན
ས་སྐྱ་པཎྜི་ཏ་ལ་བཏུད་ཅིང་མཆོད་དེ་ཆོས་རྗེའི་བཀའ་ཡི་ཕོ་ཉ་རུ་འགྲོ་བའི་རྡོ་རྗེའི་གོམ་པ་འདོར་
བའི་སྒོ་ནས་བྲེལ་བ་བྱུང་། དེ་ནས་རིམ་བཞིན་བསྐྱོད་དེ་ཡར་འབྲོག་ཏུ་ཕེབས། ཡར་འབྲོག་གཡུ་
མཚོ་ཡི་འགྲམ་དུ་བཞུགས་པའི་ཚེ་ཆོས་རྗེའི་སྐུ་ལ་རེག་པའི་རླུང་ཆེན་མཚོ་ལ་ཕོག་པའི་བྱིན་རླབས་
ཀྱི་མཐུ་ཡིས་དེར་གནས་སེམས་ཅན་ཐམས་ཅད་དག་པའི་གནས་སུ་དྲངས་པར་མཛད། དེ་ནས་
ཡར་ལ་བརྒལ་ཏེ་རིམ་པ་བཞིན་དུ་འདུལ་བ་འབུམ་སྡེ་འཛིན་པའི་གདན་ས་ཆེན་པོ་ཟུལ་ཕུ་རུ་
ཕེབས། དེའི་ཚེ་འགྲོ་བའི་འདྲེན་པ་ཆོས་རྗེ་ས་སྐྱ་པཎྜི་ཏས་མཁན་པོ་དང་། ཟུལ་ཕུའི་མཁན་ཆེན་
ན་བཟའ་འཕྲེད་གསོལ་བ་ཆོས་ཀྱི་བྱང་ཆུབ་ཀྱིས་ལས་སློབ་མཛད་དེ་ཁྲིམས་ལྡན་དགེ་སློང་གི་
དགེ་འདུན་ཆེན་པོ་འདུས་པའི་ཚོགས་ཀྱི་དབུས་སུ་རིགས་ཀྱི་དབོན་པོ་འཕགས་པ་དགུང་ལོ་བཅུ་
པ་ཅན་རབ་ཏུ་བྱུང་སྟེ་ཉེས་མེད་ཕུན་ཚོགས་ཀྱི་དགེ་ཚུལ་གྱི་སྡོམ་པས་བརྒྱན་པར་མཛད། དེ་
ནས་རིམ་བཞིན་ཕེབས་ཏེ་ཟན་ཡང་བསམ་ཡས་ལྷུན་གྱིས་གྲུབ་པའི་གདན་ས་ཆེན་པོ་རུ་ཕེབས་
ཏེ་འགྲོ་བ་ལྷ་དང་མིར་བཅས་ཀུན་ལ་ཆོས་འཁོར་གཡས་སུ་འཁྱིལ་བའི་བཀྲ་ཤིས་པའི་དུང་གི་
དབྱངས་སྙན་རྣ་བའི་རྒྱན་དུ་བྱིན་ཏེ་འཁོར་བའི་རིམས་ནད་ལས་ཐར་བར་མཛད། དེའི་ཚེ་བཅོམ་
ལྡན་ཆེ་མཆོག་ཧེ་རུ་ཀ་དཔལ་གྱི་སྤྲུལ་པ་དྲེགས་པའི་སྡེ་དཔོན་སུམ་ཅུའི་གཙོ་བོ་པེ་ཧར་ཞེས་བྱ་
བ་ཡིས་གུས་པས་དངོས་སུ་བཏུད་ཅིང་འཕྲིན་ལས་རྣམ་བཞི་ཐོགས་མེད་སྤེལ་བའི་མདུད་པ་སྲོག་
ལ་དམ་པར་བཅས་སོ། །དེ་ནས་རིམ་བཞིན་ལྕགས་མོ་ཕག་གི་ལོ་ལ་རྔོག་ལེགས་པའི་ཤེས་རབ་
ཀྱིས་ཕྱག་བཏབ་པའི་གངས་ཅན་རིགས་པའི་འབྱུང་གནས་གདན་ས་ཆེན་པོ་དཔལ་གསང་ཕུ་ནེའུ་
ཐོག་ཏུ་ཕེབས་པའི་ཚེ་ཐུབ་བསྟན་ཡངས་པའི་ས་ཆེན་ལ་ཀེང་ཤུ་ཀ་ཡི་ནགས་ཀྱི་ཚལ་ཆེན་རྒྱུག་
པ་དང་འདྲ་བའི་སྡོམ་བརྩོན་གྱི་ཚོགས་ཆེན་པོས་ལེགས་པར་བསུས་ཏེ་བླ་མའི་ཆོས་སྦྱིན་དང་
གདུལ་བྱའི་དད་པའི་མོས་གུས་ཀྱི་བང་རྩལ་འགྲན་པའི་ངོ་མཚར་གྱི་ལྟད་མོའི་དཔལ་མཆོག་
ནི་སྲིད་ན་རིང་ངོ༌། །དེ་ནས་སྤྱན་རས་གཟིགས་སྲོང་བཙན་སྒམ་པོའི་ཞིང་ཁམས་ལྷ་ལྡན་ཆོས་



གདན་རབས་ངོ་མཚར་བང་མཛོད།
ཀྱི་ཞིང་ས་རུ་གདན་ཕེབས་ཏེ་བཅོམ་ལྡན་འདས་ཇོ་བོ་ཡིད་བཞིན་ནོར་བུ་དངོས་སུ་མཇལ་ཏེ་
མཆོད་པ་དང་ཤར་ཕྱོགས་སུ་བསྟན་པ་དར་བའི་ཐུགས་སྨོན་མཛད་པའི་ཚེ་རང་གི་བསྟན་པའི་
བདག་པོ་རུ་བསྐོས། དེའི་ཚེ་འཕན་ཡུལ་འཆད་ཁ་ནས་ཇོ་བོ་བཀའ་གདམས་པའི་དགེ་བའི་
བཤེས་གཉེན་ནམ་མཁའ་འབུམ་གྱིས་ཆོས་རྗེ་ཉིད་ཤར་ཕྱོགས་རྒྱ་ཧོར་དུ་ཕེབས་ན་འགྲོ་དོན་འབྱུང་
བའི་ཨེ་ཁྱབ་ཀྱི་ཡི་གེ་དང་བའི་སེམས་དང་ལྡན་པའི་སྒོ་ནས་བྲིས་ཤིང་བསྐུར་བའི་ལན་དུ། འཕགས་
པའི་མངོན་རྟོགས་རྒྱུད་ལ་ཡོད་པས་འགྲོ་དོན་འབྱུང་བར་ཅིས་ཀྱང་ཁྱབ་ཅེས་པའི་ལན་གྱི་ཡི་གེ་
དང་དད་རྟེན་དབུ་སྐྲ་དང་བཅས་པ་ཕུལ་བར་མཛད། དེ་ནས་རྨ་བྱའི་རྒྱལ་མོ་སྣ་ཚོགས་སུ་སྣང་
བའི་མདོངས་མཆོག་འོད་མཛེས་ཀྱིས་བཀྲ་བ་ལྟར་ཡོད་པའི་ཡུལ་འགའ་ཞིག་སོང་བའི་མཚམས་
སུ་ཉེ་འགྲམ་གྱི་ཆུ་བོའི་ཀླུང་ཡང་ཐ་མལ་ལས་འདས་ཏེ་རྡོ་རྗེ་ཧཱུྃ་མཛད་ཀྱི་དབྱངས་ཀྱི་ང་རོ་ཡི་སྒྲ་
སྒྲོག་པའི་གངས་ཅན་དཔལ་གྱི་རི་བོ་འབྲི་ཁུང་དུ་ཀླུ་སྒྲུབ་རྣམ་འཕྲུལ་འཇིག་རྟེན་གསུམ་མགོན་
གྱི་ཐུགས་སྲས་སྤྱན་སྔ་གྲགས་པ་འབྱུང་གནས་ཀྱིས་ཐུན་མོང་མིན་པའི་གཉེར་བྱ་མཆོག་གི་མགྲོན་
དུ་ཆོས་རྗེ་འཁོར་དང་བཅས་པ་སྤྱན་དྲངས་ཏེ་ཀུན་ནས་དང་བས་མཆོད་དོ། །དེ་ནས་རིམ་བཞིན་
དབུས་གཙང་གི་ཡུལ་མཐའ་སོག་ལ་སྐྱ་བོ་བར་དུ་གདན་ཕེབས། མཐར་སོག་ཆུ་བརྒལ་ཏེ་ཡུལ་
མང་འདས་པའི་ཕ་རོལ་ན་ཆུ་སྲིན་སྒྲེགས་པའི་དབྱངས་ཀྱི་སྒྲས་བསྐྱེད་པའི་མཚོ་རླབས་དྲག་པོ་
ཡིས་ནོར་བུའི་ཚོགས་ཀུན་སྤུངས་པ་ལས་འབད་མེད་ལྷུན་གྲུབ་ཏུ་གྲུབ་པའི་ཁམས་རི་བོ་ཆེ་བརྒྱུད་
ནས་མདོ་ཁམས་ཀྱི་ས་ཡི་ཐིག་ལེ་ཟལ་མོ་སྒང་དུ་ཆིབས་ཞབས་བཀོད། མདོ་ཁམས་ཟལ་མོ་
སྒང་འདས་ཏེ་ཕེབས་པ་ན་རྡོ་རྗེའི་བ་སྤུ་གཟིངས་པའི་རི་ལ་འབབ་སྟེགས་བྱེད་པའི་གིང་ཐང་ཆུའི་
ཀླུ་རྣམས་ཀྱིས་ཕྱག་འཚལ་ཞིང་མཆོད་པ་ཕུལ་ལོ། །དེ་ནས་རིམ་བཞིན་འབྲི་ཆུ་བརྒལ་ཏེ་ཤར་
ཀཿཐོག་རྡོ་རྗེ་གདན་དུ་བྱོན། དེའི་ཚེ་འཛིང་དུ་རྣམ་རྒྱལ་མགོན་ཁང་བཞེངས། རྒྱལ་བ་ཀཿ
ཐོག་པའང་དེར་ཕེབས། ས་སྐྱ་པ་བཞུགས་པའི་ཕྱོགས་ཐམས་ཅད་དངུལ་གྱི་ས་གཞི་དང་ས་



དཔལ་ས་སྐྱའི་རིག་མཛོད། །
འཛིན་གྱི་རང་བཞིན་དུ་གྱུར། ཅིག་ཤོས་ཀྱི་ཕྱོགས་སུ་དེ་དག་གིས་དབེན་པར་གྱུར་པ་ན་དེར་ལྷ་
ཁང་ལ་གསར་རྙིང་གཉིས་ཀ་ནས་རབ་གནས་དུས་གཅིག་མཛད་རྒྱུར་ཀཿཐོག་པའི་ཞལ་ནས།
རབ་གནས་ཀྱི་ཐོག་མའི་བགེགས་སྐྲོད་དེ་ངེད་རྙིང་མ་པས་བྱེད། ཡེ་ཤེས་པ་ཞུགས་པ་སོགས་
རབ་ གནས་ དངོས་ གཞི་ ཁྱེད་གསར་མ་ པས་ མཛད་ པར་ཞུ་ གསུངས། དེར་ ཀཿཐོག་ པས་
བགེགས་སྐྲོད་པའི་ཏིང་ངེ་འཛིན་ལ་ཞུགས་པས་ལྷ་ཁང་ཕྱི་ནང་བསྒྱུར། ས་སྐྱ་པས་ཡེ་ཤེས་པ་
ཕབ་པས་སླར་ལྷ་ཁང་ཕྱི་ནང་རྣལ་དུ་གནས་པར་མཛད་པའི་རྫུ་འཕྲུལ་བསྟན། དེ་ནས་རིམ་བཞིན་
ཉག་ཆུ་བརྒལ་ཏེ་ཤར་གྱི་ལྷ་མོ་མཆེད་ལྔའི་རི་བརྒྱུད་ལྔ་ཡི་ཕྱོགས་བརྒྱུད་ནས་དར་རྩེ་མདོ་རུ་
ཆིབས་ཞབས་བཀོད། དེའི་ཚེ་མི་གཅིག་གིས་ཆོས་ཀྱི་དབྱིངས་ཆེན་ཟབ་མོ་ནམ་ཡང་མི་འགྱུར་
བའི་དཔེ་རུ་བླངས་པའི་རྒྱུ་དང་ཐགས་རིས་བཟང་པོའི་མཚོན་རྫོགས་པའི་དར་ཆེན་ནག་པོ་གཅིག་
ལ་གསེར་གྱི་ཐིག་ལེ་མང་དུ་བྱས་པ་ངོ་མཚར་འབུམ་གྱིས་གསལ་བ་ཞིག་ཕྱག་རྟེན་ལ་ཕུལ་བ་
དེ་ལྷ་རྗེ་བི་ཇི་རིན་ཆེན་གྲགས་ལ་གནང་ནས་ཁྱེད་རང་གིས་ཚགས་གྱིས། ནམ་མཁའ་དྭངས་པ་
ལ་སྐར་མ་བཀྲ་བ་ལྟ་བུའི་བསྟན་པ་གཅིག་འུ་ཅག་ལ་འོང་བ་ཡིན་ཞེས་བསླུ་མེད་རྡོ་རྗེའི་ལུང་གིས་
བསྟན་པ་ལྟར་བླ་མ་ཆོས་ཀྱི་རྗེ་ཁུ་དབོན་ནས་བཟུང་ད་ལྟའི་བར་མཐའ་མི་མངོན་པའི་ཀུན་གསལ་
ལམ་ལ་གྲངས་གཞལ་དུ་མེད་པའི་སྐར་མའི་ཚོགས་བཀྲ་བ་ལྟར་གྱི་མདོ་སྔགས་ཡོངས་རྫོགས་
ཀྱི་བསྟན་པ་རིན་པོ་ཆེ་བསམ་གྱིས་མི་ཁྱབ་པ་བྱུང་། ཡང་དེའི་ཚེ་གསུང་ལས་ས་སྐྱ་པས་རིང་བསྲེལ་
བཀག་ཟེར་བ་ཡོད་ཀྱང་ང་ལ་རྟེན་བྱོན་ན་གྲངས་བརྩི་རུ་མེད་པ་འབྱོན་པ་ཡིན་པས་དར་འདིས་
དེའི་ན་བཟའ་གྱིས་ཞེས་བསླུ་མེད་རྡོ་རྗེའི་ལུང་བསྟན་ལྟར་ཕྱིས་ཆོས་རྗེ་དགོངས་པ་གཞན་དོན་
དུ་གཤེགས་པའི་ཚེ་སྤྱིར་སྐུ་གསུང་ཐུགས་ཀྱི་རྟེན་དང་བྱེ་བྲག་རིང་བསྲེལ་གྲངས་ཀྱི་ར་བ་ལས་
འདས་པ་མངོན་སུམ་དུ་བྱུང་ངོ༌། །དེ་ནས་རྨ་ཆུ་ཁུག་པ་བརྒྱུད་ནས་གྲོང་སྟོད་བོད་དང་གྲོང་སྨད་
རྒྱ་ཡི་སྐད་སྨྲ་བའི་མི་རིགས་ཀྱི་ཡུལ་ལྗོངས་ཧ་ཀ་ལིང་རྩེར་གྲགས་པའི་གནས་སུ་ཕེབས། དེ་ནས་
བ



གདན་རབས་ངོ་མཚར་བང་མཛོད།
རིམ་བཞིན་བྱང་ཆུབ་སེམས་དཔའ་ཆོས་འཕགས་ཀྱི་གནས་གྲོང་ཁྱེར་ཆེན་པོ་སྤོས་ཀྱི་ངད་དང་
ལྡན་པ་སྟེ་ཁྲི་འདུ་ཕུག་ཏུ་བྱོན། དེ་ནས་ཡུལ་གྱི་བྱེ་བྲག་མི་གཅིག་པ་མང་དུ་འདས་ཏེ་རྒྱ་ཡི་མཆོད་
རྟེན་དཀར་པོ་ཞེས་སྙན་པའི་འཛུམ་དང་ལྡན་པ་དེ་གཟིགས། དེ་ནས་རིམ་བཞིན་ཕེབས་མཚམས་
རྩེ་མོ་ཤིན་ཏུ་མཐོ་བས་ནམ་མཁའ་ཡང་མནན་པ་ལྟ་བུ་དེ་ཡི་རྐེད་པ་ལ་ཟླ་ཚེས་འཐུལ་བ་བཞིན་
ཆར་གྱིས་རྟག་ཏུ་དཀར་བའི་གླང་ཆེན་འགྱིང་རི་དཔལ་ཀུན་ཏུ་བཟང་པོའི་ཕོ་བྲང་མཇལ། དེ་ནས་
ཆུ་བོ་བརྒལ་ཏེ་རྡོ་རྗེ་གཅོད་པའི་ཕན་ཡོན་ལེའུ་བཤད་པའི་ཅི་ལུ་པའི་ཤྭ་རི་རམ་གྱིས་བྱིན་གྱིས་
བརླབས་པའི་གནས་དེའི་ཤར་ཕྱོགས་བྲག་རིའི་ངོས་ཡངས་པོ་ལ་ཀོང་ཙེ་འཕྲུལ་གྱི་རྒྱལ་པོས་རྒྱལ་
བའི་སྐུ་གངས་ཅན་མཚོ་ལ་དོ་ཟླ་བྱེད་ནུས་སུ་བསྐྲུན་པའི་ཐུབ་པ་གངས་ཅན་མཚོ་ཡང་སྤྱན་རས་
ཀྱི་དམིགས་པ་རུ་ཕེབས། དེ་ནས་རྒྱ་ནང་བརྒྱུད་དེ་རིམ་བཞིན་རང་གི་སྤྲུལ་གཞི་འཕགས་པ་འཇམ་
དཔལ་དབྱངས་ཀྱི་ཞིང་ཁམས་རི་བོ་རྩེ་རུ་གདན་ཕེབས་ཏེ་རྟོགས་ལྡན་རྒྱན་པོ་ལ་བླ་མེད་རྡོ་རྗེ་
ཐེག་པའི་ཉིང་ཁུ་མཆོག་གི་དངོས་པོ་མ་ལུས་འདུས་པའི་ལམ་ཆེན་ཕྱག་རྒྱ་ཆེན་པོ་མིག་གི་ཐུར་
མ་བསྩལ། དེ་ནས་གནོད་སྦྱིན་རྒྱལ་པོའི་ཕྱོགས་སུ་ཟླ་ལམ་གཅིག་ཏུ་ཕེབས་མཚམས་མཆོད་
རྟེན་གོ་མ་ས་ལ་གནྡྷོ་ལ་སོགས་ཀྱི་གནས་གཟིགས་མཛད་དེ་ཚུལ་བསྟན་ལ་གྲུབ་པའི་སྤྱོད་པ་
ཀུན་ཏུ་བཟང་པོའི་རོལ་རྩེད་ཀྱིས་དུས་བསྐྱངས། དེ་ནས་རིམ་པར་བྱང་གི་ཕྱོགས་སུ་བྱོན་ནས་
སྐུ་ཡི་བགྲང་གཞི་ལྔ་ལྷག་བཅུ་ཕྲག་དྲུག་གི་མེ་ཕོ་རྟ་ཡི་ལོ་ཡི་ཟླ་བ་བརྒྱད་པར་གནམ་དང་ས་དང་
མི་ཡི་བདག་པོ་གོ་དན་རྒྱལ་པོའི་ཕོ་བྲང་ཆེན་པོ་བྱང་ཕྱོགས་ལིང་ཆུ་རྩེར་གདན་ཕེབས། མདོར་
ན་གདན་ས་ཆེན་པོ་ནས་གོ་དན་རྒྱལ་པོའི་ཕོ་བྲང་གི་བར་གྱི་ལམ་དུ་ལོ་ཡི་འཁོར་ལོ་གསུམ་གྱི་
རིང་ལྷ་དང༌། མི་དང་། མི་མ་ཡིན་གྱི་ཚོགས་གྲངས་བརྩི་རུ་མེད་པ་བསམ་གྱིས་མི་ཁྱབ་པ་དག་
གིས་ཀུན་ཏུ་དང་བས་མཆོད་ཅིང་བསུས་པ་དང་མཆོད་པའི་མཆོད་པ་སྤྱི་ལྟ་ཅི་མཆོད་པའི་ཆ་ཤས་
རེ་རེས་ཀྱང་དཔལ་སུམ་ཅུ་རྩ་གསུམ་གྱི་གནས་ལུགས་མཐའ་དག་བསྒྲུབ་ནུས་པའི་མཆོད་པ་



དཔལ་ས་སྐྱའི་རིག་མཛོད། །
མཆོད་པ་པོ་དག་ལ་འགྲོ་བའི་མགོན་པོ་ས་སྐྱ་པཎྜི་ཏས་མི་འགྱུར་བདེ་བ་ཆེན་པོའི་གོ་འཕང་ཆེ་
ལ་ཁྲིད་པའི་འབྲས་ཅན་དམ་པ་བདེ་གཤེགས་བསྟན་པའི་གཏམ་གྱི་སྒྲ་དབྱངས་སྙན་འཇེབས་
རྟག་ཏུ་འཁྲོལ་ཏེ་ཐམས་ཅད་ཀྱི་ཐམས་ཅད་གྲོལ་བ་མཆོག་གི་ས་ལ་བཀོད་དོ། །དེ་ནས་མེ་ཕོ་རྟ་
ཡི་ཕྱི་ལོ་མེ་ལུག་ཟླ་བ་དང་པོའི་གཟའ་སྐར་འཕྲོད་སྦྱོར་ཕུན་སུམ་ཚོགས་པའི་ཉིན་ཆོས་རྗེ་བླ་མ་
ཁུ་དབོན་དང་མི་དབང་གོ་དན་རྒྱལ་པོ་མཇལ་འཕྲད་མཛད། རྒྱལ་པོས་ཞུས་པའི་དྲི་ལན་ལ་རྒྱལ་
པོ་རྣམ་པར་དགྱེས་པའི་མཆོད་སྤྲིན་ཕུལ། འོན་ཀྱང་རུས་སྦལ་སྤུ་ཡོད་མེད་ལས་བརྩམས་ཏེ་རྒྱལ་
པོ་ཐུགས་རྒྱལ་ཆགས་ཏེ་ཉམས་སད་པའི་ཕྱིར་ཇིང་གིར་ཕྱག་རྡོར་གྱི་ཡུལ་དང་འཇམ་དཔལ་རྒྱ་
ནག་གི་ཡུལ་ན་ཡོད་པའི་སྒྱུ་མ་མཁན་ཇི་སྙེད་ཡོད་པ་ཐམས་ཅད་ཚོགས་ཤིང་བསྡུས་ནས་མཐའ་
བཞི་ཆུས་བསྐོར་བའི་དབུས་སུ་སྔ་ན་མེད་པའི་ཞིང་དང་གཞལ་མེད་ཁང་རྟེན་དང་བརྟེན་པར་བཅས་
པ་རྣམ་པར་དག་པ་རབ་ཏུ་འབྱམས་པའི་སྣང་བ་ལས་གྲུབ་པའི་ཁམས་ལ་ཅོ་འདྲིར་བྱེད་པའི་སྒྱུ་
མ་ལོག་པའི་ཀུན་རྫོབ་དེར་གདན་པ་ན། སྟོབས་ཀྱིས་འཁོར་ལོའི་བསྒྱུར་བའི་རྒྱལ་པོ་གོ་དན་གྱི་
དབུས་འཁོར་ཚོགས་བསམ་གྱིས་མི་ཁྱབ་པའི་མངོན་སུམ་འདྲེན་བྱེད་ཡུལ་དུ་སྒྱུ་མའི་གཙུག་ལག་
ཁང་རྟེན་དང་བརྟེན་པར་བཅས་པ་རྣམས་སླར་སྡུད་མ་ནུས་པའི་རྡོ་རྗེའི་རང་བཞིན་དུ་བྱིན་གྱིས་
བརླབས་ཏེ་མཐའ་ཀླས་པའི་ཡིད་ཅན་རྒྱ་མཚོའི་བདེན་ཞེན་བཟློག་པའི་སླད་བྱང་ཕྱོགས་སྤྲུལ་པ་
སྡེའི་གཙུག་ལག་ཁང་ཞེས་པའི་སྙན་པའི་གྲགས་པ་འཛམ་གླིང་གོ་ལ་ཧྲིལ་པོའི་མཛེས་རྒྱན་དུ་སྤུད།
ཡང་རྒྱ་ནག་སྒྱུ་མའི་ལྷ་ཁང་ནང་དུ་བཞུགས་ཁྲིར་ཡུམ་པོ་ཏི་བཅུ་གཉིས་ཀྱི་གླེགས་བམ་བརྩེགས་
ཏེ་ཡོད་པ་ལ་སངས་རྒྱས་ཡུལ་ལ་གཤེགས་སུ་གསོལ་ཞེས་གསུངས་ཏེ་ཤོག་བུ་སྟོང་པ་ཁོ་ནར་སོང་
ཞིང་སྟེང་དུ་བྱོན། རྒྱལ་བློན་ཚང་མས་ཡུམ་གྱི་གསུང་རབ་སྔར་བཞིན་འབྱུང་བར་གསོལ་བ་བཏབ་
པས་སླར་ཡང་འབྱོན་པར་མཛད་དུ་གསོལ་ཞེས་གསུངས་པས་རང་ཆས་སུ་བྱུང་བའི་ཡུམ་པོ་ཏི་
བཅུ་གཉིས་པོ་དེ་ཡང་ཕྱིས་སུ་སྒོ་རུམ་བླ་མ་ལྷ་ཁང་གི་འོག་ཆོས་རྗེ་ཉིད་ཀྱི་གཟིམས་ཆུང་རྒྱལ་
།
བ(0)



གདན་རབས་ངོ་མཚར་བང་མཛོད།
བའི་བཀའ་བསྡུ་བཞི་པར་གྲགས་པའི་སྡོམ་གསུམ་རབ་དབྱེ་གསུང་རྩོམ་གནང་སའི་བཞུགས་
ཁྲིའི་སྟེང་ན་ཡོད་པ་བྱིན་རླབས་ཅན་དུ་གྲགས་པ་དེ་ཡིན་གསུངས། མཐར་ཆོས་རྗེའི་ཞལ་ནས་
ཁྱོད་ཀྱིས་ངེད་ས་ཐག་རིང་པོ་ནས་བླ་མར་བྱེད་རྒྱུ་ཡིན་ཞེས་སྤྱན་དྲངས་པ་ལེགས་ཀྱང་ཉམས་
སད་པའི་ལས་བྱེད་འདི་མི་ལེགས་གསུངས་པ་ན་རྒྱལ་པོ་ཡང་འཇིགས་ཤིང་ངོ་ཚ་བ་དང་ཡ་མཚན་
པར་གྱུར། དེའི་རྒྱུ་ཅན་ལས་བོད་ཀྱི་ཆོས་པ་རྣམས་ཀྱི་དབུ་འཕང་དགུང་ལ་བཏེག་གོ །དེས་ན་
འཛམ་གླིང་ཧྲིལ་པོ་ཆོས་བཞིན་སྐྱོང་བའི་བསོད་ནམས་སྟོབས་ཀྱིས་འཁོར་ལོས་བསྒྱུར་བའི་རྒྱལ་
པོ་ཆེན་པོས་ཆོས་རྗེ་འཇམ་དབྱངས་བླ་མ་ས་སྐྱ་པཎྜི་ཏའི་ཞབས་པད་སྤྱི་བོར་བླངས་པའི་སྔ་རོལ་དུ་
གངས་ཅན་ལྗོངས་ཀྱི་གྲུབ་རིག་གྲགས་ལྡན་སུ་ཞིག་ཀྱང་དེ་ལྟའི་རྒྱལ་པོའི་ཕྱག་མཆོད་བསོད་
ནམས་དངོས་སུ་གསོག་པའི་ཡུལ་དུ་བྱེད་པ་དེ་མ་བྱུང་བའི་བདག་རྐྱེན་ལས་འཇམ་དབྱངས་བླ་
མས་ནི་ཆོས་བཞིན་སྐྱོང་བའི་འཁོར་བསྒྱུར་རྒྱལ་པོའི་བླ་མཆོད་དང་པོའི་རྣམ་ཐར་བདག་གིར་
བཞེས་སོ། །མདོར་ན་ལྷ་དང་བླ་མའི་ལུང་བསྟན་ལྟར་རྒྱ་ཧོར་གྱི་ཡུལ་དུ་སྐུ་གསུང་ཐུགས་ཀྱི་
མཛད་པ་བསམ་གྱིས་མི་ཁྱབ་པས་རྒྱལ་པོས་གཙོས་པའི་མཐའ་ཀླས་པའི་གདུལ་བྱར་གྱུར་པའི་
སེམས་ཅན་རྣམས་སྨིན་གྲོལ་གྱི་ས་ལ་བཀོད་དོ། །དེ་ཡང་ཅུང་རྒྱས་པར་བཤད་ན་རྡོ་དང་བྱེ་མ་
ལ་སོགས་ལ་ནམ་ཡང་མི་ནོགས་པའི་ཕྱག་ཞབས་རྗེས་ལ་སོགས་པའི་སྐུ་དང༌། སོག་ལེ་ཁའི་
དབྱིབས་ཅན་གྱི་སོག་ཡིག་ལ་སོགས་པའི་གསུང་དང་། བྱང་ཕྱོགས་སྤྲུལ་པ་སྡེ་ཡི་གཙུག་ལག་
ཁང་ལ་སོགས་པའི་ཐུགས་ཏེ་དཔག་པར་དཀའ་བའི་སྐུ་གསུང་ཐུགས་ཀྱི་རྫུ་འཕྲུལ་གྱི་མཛད་པ་
བསམ་གྱིས་མི་ཁྱབ་པས་སྐད་རིགས་མི་གཅིག་པའི་མཐའ་འཁོབ་ཀྱི་རྒྱལ་ཁམས་མཐའ་དག་
དམ་པའི་ཆོས་ཀྱིས་གསལ་བར་མཛད་ཅིང་བསིལ་ལྗོངས་བོད་ཀྱི་ཡུལ་དུ་དམག་ཁྲལ་ལས་གསུམ་
གྱི་ཉོན་མོངས་པ་ལས་ཐར་བར་མཛད་དོ། །ལྷག་པར་རྒྱལ་པོ་ཆེན་པོ་ལ་ཚེ་འདིར་ཕན་པའི་
འབྲས་ཅན་དམ་པ་མི་འཇིགས་སྐྱབས་ཀྱི་སྦྱིན་པ་བླ་ན་མེད་པ་དང་ཕྱི་མར་བདེ་བའི་འབྲས་ཅན་



དཔལ་ས་སྐྱའི་རིག་མཛོད། །
མཆོག་བསྟན་པའི་ཉིང་ཁུའི་ཡང་སྙིང་དམ་ཆོས་ཕར་ཕྱིན་དང་པོའི་ནོར་བུ་བསྩལ་ཏེ་གྲོལ་བ་ཀུན་
གྱི་མཆོག་གི་ས་ལ་བཀོད། མདོར་ན་ཤར་པདྨའི་སྡེར་མདོ་ཕྱོགས་རྒྱ་མཚོའི་བཤད་པ་མཛད་དེ་
བསྟན་འཛིན་དགེ་འདུན་གྱི་སྡེ་རྒྱ་ཆེན་པོ་བཙུགས། ལྷོ་དབང་གི་སྡེར་གསང་སྔགས་དབང་མོ་ཆེའི་
སྨིན་གྲོལ་གྱི་མཛད་པ་གནང་སྟེ་ཧོར་སོགས་མ་ལུས་པ་དབང་དུ་བསྡུས་ཤིང་སྨིན་པར་མཛད།
ནུབ་རྒྱ་མཚོའི་སྡེར་ཀླུའི་རྒྱལ་པོ་འཁོར་དང་བཅས་པ་རྣམས་དབང་དུ་བསྡུས་ཏེ་དམ་ལ་བཏགས་
ནས་ཆར་ཆུ་དུས་སུ་འབྱོར་པ་ལ་སོགས་འཇིག་རྟེན་ཀུན་ཏུ་འབྲུ་ནོར་ལོངས་སྤྱོད་ཟད་མི་ཤེས་པའི་
འདོད་རྒུ་འཇོ་བའི་ཆར་ཕབ་པར་མཛད། མདོར་ན་མེ་ཕོ་བྱི་བ། ཕྱི་ལོ་༡༢༡༦ནས་ཤིང་ཕོ་བྱི།།
ཕྱི་ལོ་༡༢༦༤བར་གདན་ས་མཛད་དོ། །ལོ་ཚིགས་འདིའི་ནང་ཆོས་རྗེ་པཎྜི་ཏ་ཉིད་དང་ཆོས་རྗེའི་
གདན་ཚབ་པ་དང་བཅས་པ་རྣམས་ཀྱི་གདན་དུས་ཀྱང་གསལ་ཡོད། མཐར་བྱང་ཕྱོགས་སྤྲུལ་
པ་སྡེ་ཡི་གཙུག་ལག་ཁང་དུ་ལྕགས་མོ་ཕག །ཕྱི་ལོ་༡༢༥༡ལོའི་སྨལ་པོ་ཟླ་བའི་ཚེས་༡༤ཉིན།
འགྲོ་བའི་མགོན་པོ་ཆོས་རྒྱལ་འཕགས་པའི་སྤྱི་བོར་ཕྱག་བཞག་ནས་སངས་རྒྱས་ཐམས་ཅད་ཀྱི་
བགྲོད་པ་གཅིག་པའི་ལམ་བླ་མའི་རྣལ་འབྱོར་ལ་ཉམས་ལེན་གྱིས་ཤིག་ཅེས་སོགས་ཀྱི་ཞལ་ཏ་
གནང་སྟེ་སྐུ་རྡོ་རྗེའི་སྐྱིལ་ཀྲུང་བཅས་རྡོ་རྗེ་དྲིལ་བུ་ཐུགས་ཀར་བསྣོལ་ཏེ་གཙུག་ཏོར་དབུས་སུ་སྐྱེ་
རྡོ་རྗེ་དང་འཇམ་དཔལ་དབྱངས་ལ་སོགས་སྐུ། སྐྱེ་མེད་དོན་མཚོན་ཨ་ཡིག་ལ་སོགས་གསུང་།
རྣམ་རྒྱལ་མཆོད་རྟེན་ལ་སོགས་ཐུགས་ཏེ་སྐུ་གསུང་ཐུགས་ཀྱི་རྟེན་མཆོག་བསམ་གྱིས་མི་ཁྱབ་པ་
སྤྲུལ་པ་ལ་སོགས་པའི་འདས་རྟགས་སྔར་བོད་དང་ཧོར་དུ་མ་བྱུང་ཞིང་ཚུར་མཐོང་བློ་ལས་འདས་
པ་བསྟན་ཏེ་དགོངས་པ་མྱ་ངན་ལས་འདས་པའི་ཚུལ་བསྟན་ཏོ། །
©2
་
པ



བདུན་པ། འགྲོ་མགོན་ཆོས་རྒྱལ་འཕགས་པ།
ཁྲི་ཆེན་བདུན་པ་འགྲོ་བའི་མགོན་པོ་བླ་མ་ཆོས་ཀྱི་རྒྱལ་པོ་ནི། བོད་ཤིང་མོ་ལུག །ཕྱི་ལོ་༡༢༣༥
ལོར་ས་ཆེན་པོ་རྒྱ་མཚོའི་མཐའ་ཀླས་པ་འདི་ཡང་དལ་བུས་གཡོས། ནམ་མཁར་ལྷའི་བུ་རྣམས་
ཀྱིས་རོལ་མོའི་སྒྲ་སྙན་ཅིང་འཇམ་པ་ཕྱུང་། མེ་ཏོག་དང་སྤོས་ཀྱི་ཆུ་དྲི་ཞིམ་པོ་འདྲེས་པའི་ཆར་དག་



དཔལ་ས་སྐྱའི་རིག་མཛོད།
ཀྱང་བབས། འོད་ཟེར་ཁ་དོག་དུ་མའི་དྲ་བ་དག་གིས་ཀྱང་ཕྱོགས་ཀྱི་ཐ་གྲུ་གསལ་བར་བྱས་པ་ལ་
སོགས་པའི་ངོ་མཚར་བའི་ལྟས་བསམ་གྱིས་མི་ཁྱབ་པ་དང་བཅས་པའི་སྒོ་ནས་བལྟམས། བལྟམས་
མ་ཐག་ཏུ་འོད་གསལ་ལ་བྱང་ཆུབ་པའི་ཡོན་ཏན་རང་ཆས་སུ་བརྒྱན་པས་ཀུན་གྱི་བཀུར་འོས་སུ་
གྱུར་པའི་མཚན་མཆོག་གསུམ་ལྡན་གྱི་གདུང་རྣལ་མ་ཡིན་པའི་ངེས་པ་རྙེད། དེའི་ཚེ་འཇམ་མགོན་
བླ་མ་ས་སྐྱ་པཎྜིཏས་ཕྱོགས་རྣམས་ལས་རྣམ་པར་རྒྱལ་ཞིང་ཐམས་ཅད་ལས་ཁྱད་པར་འཕགས་པར་
འགྱུར་རོ་ཞེས་བསླུ་མེད་རྡོ་རྗེའི་གསུང་གིས་ལུང་བསྟན། ལོ་ཆེན་སྐ་བ་དཔལ་བརྩེགས་དང་། ཡི་
དམ་འཕགས་པ་སྤྱན་རས་གཟིགས་དང་གསུང་གླེང་མཛད་པའི་བྱང་སེམས་སྲིད་པ་མཐའ་མ་བ་ས་
སྟོན་རི་པ་དང་། གླང་རི་ཐང་པ་ལ་སོགས་པའི་སྔོན་བྱོན་རྒྱ་བོད་ཀྱི་པཎ་གྲུབ་རྣམས་རང་ཉིད་ཡིན་
པར་ཞལ་གྱིས་བཞེས། སྐུ་ཡི་དགུང་གྲངས་དྲུག་ཏུ་བཞེས་པའི་ཚེ་ཆོས་རྗེ་འཇམ་དབྱངས་བླ་མའི་
ཕྱག་ཕྱིར་སྐྱིད་གྲོང་དུ་བྱོན། དེའི་ཚེ་རང་ཉིད་ས་སྟོན་རི་པ་ཡིན་པའི་སྐྱེ་རྟགས་གསུང་གི་རྫུ་འཕྲུལ་
བསྟན་ཏེ་ས་སྟོན་རི་པའི་སློབ་འབངས་མཐའ་དག་མི་ཕྱེད་དད་པའི་ས་ལ་བཀོད། སྒོ་རུམ་གྱི་ཉི་
ཟེར་ལ་ན་བཟའ་དང་འཁོར་གསུམ་བཀལ་བ་ལ་སོགས་པའི་སྐུ་ཡི་རྫུ་འཕྲུལ་བསྟན་པས་ཀུན་ལ་
འཕགས་པར་གྲགས། ཚོགས་པ་རྒྱ་མཚོའི་དབུས་སུ་དགུང་ལོ་གསུམ་པ་ལ་སྒྲུབ་ཐབས་མཚོ་སྐྱེས།
བརྒྱད་པ་ལ་སྐྱེས་རབས། དགུ་པ་ལ་བརྟག་གཉིས་ཀྱི་བཤད་པ་ཐུགས་ནས་གསུངས་པའི་ཚེ་ཐུགས་
ཤེས་རབ་ཀྱི་རྫུ་འཕྲུལ་བསྟན་ཏེ་ཐམས་ཅད་ཀྱི་ཡིད་ལ་སྐྱེས་སྟོབས་ཀྱི་ཤེས་རབ་བླ་མ་འཇམ་དབྱངས་
ལས་ཀྱང་ལྷག་འདུག་སྙམ་པའི་ངེས་ཤེས་བཙན་ཐབས་སུ་སྐྱེར་བཅུག །དགུང་ལོ་བཅུར་བཞེས་
པའི་ཤིང་ཕོ་འབྲུག་གི་ལོར་མཁྱེན་རབ་ཀྱི་དབང་ཕྱུག་ས་སྐྱ་པཎྜི་ཏའི་སྙན་པའི་བ་དན་ཕྱོགས་ཀུན་ཏུ་
གཡོས་པས་ས་ཆེན་པོའི་སྟེང་ན་མིའི་དབང་པོ་དབང་ཕྱུག་ཕུན་སུམ་ཚོགས་པ་ཐམས་ཅད་ཀྱང་
ལེགས་པར་བཤད་པའི་བསིལ་ཟེར་དུ་མ་ཕེབས་པའི་ཞལ་གྱི་ཟླ་བ་བལྟ་བར་འདོད་པར་གྱུར་
ཏེ་ལྷོ་ཕྱོགས་ན་རྒྱ་གར་གྱི་རྒྱལ་པོ་དང༌། ནུབ་ཕྱོགས་དང་ཤར་ཕྱོགས་ཀྱི་རྒྱལ་པོ་ལ་སོགས་པས་
རྒྱལ



གདན་རབས་ངོ་མཚར་བང་མཛོད།
གདན་འདྲེན་པའི་ཕོ་ཉ་བ་སྣ་ཚོགས་བྱུང་བ་ལས་ཁ་བ་ཅན་པའི་འགྲོ་བ་རྣམས་ཀྱི་དོན་འབའ་ཞིག་
གི་སླད་དུ་ཐག་རིང་ཉི་མ་ཤར་ཕྱོགས་རྒྱལ་པོ་གོ་དན་གྱི་བསོད་ནམས་མགྲོན་དུ་ཕེབས་པའི་ཚེ་
གཅུང་ཕྱག་ན་དགུང་ལོ་དྲུག་པ་དང་ཟུང་དུ་འབྲེལ་ཏེ་ཆོས་རྗེ་ས་སྐྱ་པཎྜི་ཏའི་ཕྱག་ཕྱིར་བྱོན། འདི་
ལྟ་བུའི་ཕྱག་ཕྱིར་ཕེབས་པའི་འཇུག་པ་ཡི་གསང་བ་བསམ་གྱིས་མི་ཁྱབ་པ་ནི་རྒྱ་དཀར་ནག་བལ་
ཧོར་ལ་སོགས་པའི་པཎ་གྲུབ་ཐམས་ཅད་ཀྱི་མཛད་པའི་ཞིང་སར་མ་འཁྲུངས་པའི་རོལ་བའི་མྱུ་
གུ་གསར་པ་འབའ་ཞིག་གོ །དེའི་ཚེ་སྤྲིན་གསེབ་ཏུ་གུར་གྱི་མགོན་པོ་རྟ་ནག་ལ་ཆིབས། བེར་ནག་
གསོལ་བ་ཕྱག་ན་གྲི་ཐོད་འཛིན་ཞིང་ལྷ་མོ་ཕྱག་གཉིས་མ་རྟ་རྒྱབ་ཏུ་བསྐྱོན་པ་རྟ་ནག་གི་རྨིག་པ་
ནས་མི་ནག་གསུམ་གྱིས་བཏེགས་ཏེ་ཧོར་ཡུལ་དུ་མཉམ་དུ་བྱོན་པ་བླ་མ་ཆོས་ཀྱི་རྒྱལ་པོས་མངོན་
སུམ་དུ་གཟིགས་སོ། །བཅུ་བདུན་པ་ལ་ཆོས་རྗེ་འཇམ་དབྱངས་ས་སྐྱ་པཎྜི་ཏ་ལ་མངའ་བའི་ཡོན་
ཏན་ཐམས་ཅད་རྫོགས་ཤིང་དེའི་སྐབས་ཀྱི་རྒྱ་བོད་ཧོར་ལ་སོགས་འགྲོ་བ་ཕལ་མོ་ཆེ་ཡང་ཆོས་
ཀྱི་རྒྱལ་པོ་འདི་ཉིད་ཀྱིས་འདུལ་བར་འཇམ་དབྱངས་ས་སྐྱ་པཎྜི་ཏའི་ཡེ་ཤེས་ཀྱི་སྤྱན་གྱིས་གཟིགས་
ཏེ༑ ཇི་སྐད་དུ། ཀླུ་དབང་དབང་པོའི་དཔལ་ཡོན་ལས་འོངས་པའི། །དུང་དཀར་དཀར་པོ་རྒྱང་
གྲགས་ཚངས་དབྱངས་ཅན། །ཐུབ་དབང་དབང་པོས་ཆོས་འཁོར་བསྐོར་བའི་ཚེ། །ལྷ་དབང་
དབང་པོས་ཕུལ་ཏེ་འདིར་ལེགས་དྲངས། །ཞེས་གསུངས་པ་ལྟར་ཐུབ་དབང་རྫོགས་པའི་སངས་
རྒྱས་ཀྱི་ཆོས་འཁོར་བསྐོར་བའི་དུས་ཀྱི་ཆོས་དུང་འཁྲུལ་མེད་བྱིན་རླབས་ཀྱི་གཟི་འོད་འབར་བ་
ལ་སོགས་དང་སློབ་མའི་སྡེ་བསམ་གྱིས་མི་ཁྱབ་པའི་ཚོགས་ཀྱང་གནང་སྟེ་བསྟན་པའི་བྱ་བ་དང་
སེམས་ཅན་མང་པོའི་དོན་བྱ་བའི་དུས་ལ་བབས་པས་སྔོན་གྱི་དམ་བཅའ་དྲན་པར་གྱིས་ཤིག་ཅེས་
པའི་ཞལ་ཏའི་སྒོ་ནས་བསྟན་པ་གཏད་དོ། །ལོ་དེ་ཁོ་ནར་འཇམ་མགོན་བླ་མ་ས་སྐྱ་པཎྜི་ཏ་དགོངས་
པ་གཞན་དོན་དུ་གཤེགས་པའི་ཚུལ་བསྟན། དགུང་ལོ་བཅུ་དགུ་བཞེས་པའི་ཆུ་མོ་གླང་གི་ལོ་ནས་
བཟུང་སྔོན་དུས་རྗེ་འབངས་ཉེར་ལྔ་ལྟར་རྒྱལ་པོས་གཙོས་པའི་སྐལ་ལྡན་གྱི་གདུལ་བྱ་ཟུང་དུ་མ་



དཔལ་ས་སྐྱའི་རིག་མཛོད།
གྱུར་པ་ལྔ་ཕྲག་ལྔ་ལ་ཟབ་གསང་རྒྱུད་ཀྱི་རྒྱལ་པོ་དཔལ་དགྱེས་པ་རྡོ་རྗེའི་སྨིན་བྱེད་ཀྱི་དབང་
བསྐུར་བྱིན་ཅན་ལན་རྩེ་མོའི་གྲངས་ཀྱི་བར་རིམ་བཞིན་དུ་བསྩལ། རྒྱལ་པོས་རྡོ་རྗེ་ཐེག་པའི་རྒྱུད་
ཀྱི་རྒྱལ་པོ་དགྱེས་པ་རྡོ་རྗེའི་ཆོས་ཀྱི་བདུད་རྩིའི་དགའ་སྟོན་ལན་གསུམ་བཞེས་པའི་དང་པོའི་དུས་
སུ་བོད་ཀྱི་ཁྲི་སྐོར་བཅུ་གསུམ་ལ་སོགས་དང་། གཉིས་པའི་དུས་སུ་བོད་ཆོལ་ཁ་གསུམ་ལ་
སོགས་དང་། གསུམ་པའི་དུས་སུ་རྒྱའི་མི་ཡུར་ཆེན་མོ་དང་རྒྱལ་པོ་མ་སྐྱེས་དགྲའི་གདུང་སྐལ་གྱི་
བདེ་བར་གཤེགས་པའི་འཕེལ་གདུང་ལ་སོགས་རྣམས་མཆོད་སྤྲིན་དུ་ཕུལ་ལོ། །དེའི་ཚེ་བསྔོ་
བ་ཡང་འདི་ལྟར་གནང་སྟེ། ནམ་མཁའི་ཁམས་ནི་ཁྲག་གི་མདོག་ལྟར་དམར། །རྐང་ལེབ་རོ་
ཡིས་ཕྱི་ཡི་རྒྱ་མཚོ་ཁེངས། །འདི་འདྲ་བཅད་པའི་དགེ་བ་གང་དེ་ཡིས། །མཁྱེན་རབ་དབང་ཕྱུག་
ཐུགས་དགོངས་རྫོགས་པ་དང༌། །ཕན་བདེའི་བསྟན་པ་རབ་ཏུ་རྒྱས་པ་དང༌། །མི་དབང་སྐུ་ཚེ་
ཡུན་ཏུ་བརྟན་ཕྱིར་བསྔོ། །ཞེས་གསུངས་སོ། །དེས་ན་རྒྱའི་མི་ཡུར་ཆེན་མོ་བཅད་པའི་བདག་
རྐྱེན་ལས་མི་ཁྲི་འབུམ་བྱེ་བ་མང་པོ་ལ་མི་འཇིགས་པ་སྐྱབས་ཀྱི་སྦྱིན་པ་བླ་ན་མེད་པ་བསྩལ་བའི་
རྣམ་པར་ཐར་པ་འདི་ནི་བོད་ལྟ་ཅི་རིགས་པའི་འབྱུང་གནས་འཕགས་ཡུལ་རྒྱ་གར་བའི་འཛམ་
གླིང་མཛེས་པའི་རྒྱན་དྲུག་དང་གྲུབ་པའི་གོ་འཕང་འཛིན་པའི་གྲུབ་པའི་དབང་ཕྱུག་བརྒྱད་ཅུའི་
གྲངས་ཀྱི་དེ་ལྟ་བུར་བྱུང་བའི་ཡི་གེའི་ནང་ཡང་མི་གསལ་ཞིང་རྒྱ་དཀར་ནག་བོད་དང་བཅས་པའི་
ཆེ་རྒུ་མཐའ་དག་གི་ཁེངས་པའི་རྒྱུད་འགུགས་པར་བྱས་པའི་རྒྱུ་ཅན་ལས་འགྲོ་བའི་མགོན་པོ་
བླ་ཆེན་ཆོས་ཀྱི་རྒྱལ་པོ་འཕགས་པ་རིན་པོ་ཆེ་ཞེས་བྱ་བའི་གྲགས་སྙན་གྱི་ཟེའུ་འབྲུ་ཕྱོགས་རིས་
དང་ཕྱོགས་བྲལ་གྱི་ཐོས་འཛིན་འདམ་སྐྱེས་ཀྱི་ངོས་སུ་གཡུར་ཟ་རུ་ལྡེམ་མོ། །འབྲི་གུང་པ་དང་
ཕག་གྲུ་དང་མཆོད་ཡོན་དུ་འབྲེལ་བའི་སྟོད་ཧོར་དུ་གྲགས་པ་དེ་ཡང་ཆོས་ཀྱི་རྒྱལ་པོ་འཕགས་
པ་འདི་ཉིད་ཀྱིས་བསྟན་སྲུང་རྣམས་བྲན་དུ་བཀོལ་བའི་མཐུ་རྩལ་གྱིས་ཚར་བཅད། དེའི་ཚེ་གྲུབ་
ཆེན་ཀརྨ་པཀྴི་ཡང་འགྲོ་བའི་སྐྱེ་བོ་དབང་དུ་བསྡུ་བའི་ཕྱིར་ཆུ་ལ་འཛུལ་བ། མཁའ་ལ་འཕུར་
ཀྱི།
འི
། ཚུ ཚུ་ ཚུ



གདན་རབས་ངོ་མཚར་བང་མཛོད། །
བ༑ ཕ་བོང་བརྫིས་པ་ལ་སོགས་པའི་རྫུ་འཕྲུལ་བཀྱེས་པ་ལ་བརྩོན་པར་གྱུར་ཏོ། །དེ་ལ་ཡ་
མཚན་ཏེ་འགྲོ་བ་ཕལ་ཆེར་གུས་ཤིང་རྒྱལ་པོས་ཀྱང་རང་རེའི་བླ་མ་ཆེན་པོ་དེ་བཞིན་གཤེགས་
པ་སྣང་བ་མཐའ་ཡས་མིའི་གཟུགས་སུ་བྱོན་པ་ལ་རྫུའཕྲུལ་ཆེ་ཆུང་གི་དབྱེ་བ་མེད་ནའང་འཕྲལ་
སྣང་གི་རྫུ་འཕྲུལ་དང་རྟོགས་པ་རྟོགས་ལྡན་རྒྱ་བོ་འདི་རང་མཐོ་བ་འདུག་ཅེས་གསུངས་པའི་རྒྱུ་
ཅན་ལས་བཙུན་མོས་ཆོས་འདི་ལ་གདུལ་བྱའི་དད་པའི་མྱུ་གུ་སྤེལ་སླད་རྫུ་འཕྲུལ་སྟོན་པར་མཛོད་
ཅེས་བསྐུལ་ལོ། །དེ་ལ་བླ་མ་འཕགས་པའི་གསུང་གིས། གྲུབ་ཆེན་གྱི་རྫུ་འཕྲུལ་ཡང་རྣམ་པ་
ཙམ་ལས་དོན་ལ་ངེད་ཀྱི་ཡིན། འོན་ཀྱང་རྒྱལ་པོ་དད་པ་དམ་ཚིག་ཅན་གྱི་སེམས་ཀྱི་རེ་བ་མ་
ཁེངས་ན་མི་ཉན་ཞིང་རྡོ་རྗེ་ཐེག་པའི་གཞུང་ལས་ཀྱང་ཉེས་པ་ཆེ་བར་བཤད་པས་ན་ངེད་ཀྱིས་ཀྱང་
དེ་ལྟ་བུའི་རྫུ་འཕྲུལ་བསྟན་ཆོག་གསུངས་ཏེ་རལ་གྲི་རྣོན་པོས་བཅད་པའི་རང་གི་ཡན་ལག་རྣམ་
པ་ལྔ་པོ་དེ་རིགས་ལྔའི་རྒྱལ་བའི་ཞིང་གི་རིགས་ལྔའི་དཀྱིལ་འཁོར་ཡོངས་རྫོགས་སུ་སྤྲུལ་པའི་
རྫུ་འཕྲུལ་ངོ་མཚར་བསམ་བརྗོད་ལས་འདས་པ་ཆེས་ཡུན་རིང་པོའི་བར་དུ་རྒྱལ་པོ་འཁོར་དང་
བཅས་པ་ལ་བསྟན། དེ་དག་ཀུན་ཀྱང་དེ་ལ་དད་ནས་མཆོད་ཅིང་བསྐོར་བ་དང་གསོལ་བ་ཤིན་
ཏུ་ཡུན་རིང་པོའི་བར་བཏབ་པའི་མཐར་སྐུ་ཡི་བུམ་པ་ཉམས་ཉེས་སུ་གྱུར་པའི་སྣང་ཚུལ་དེ་ཡང་
མཇལ་མ་ཐག་ཐམས་ཅད་འཇིགས་ཤིང་བསྒྲུགས་པའི་ངང་ནས་ཀྱེ་མ་འཇམ་མགོན་སྐུ་ཡི་རྣམ་
སྤྲུལ་འདི་དག་ཅིས་ཀྱང་བསྡུ་བར་མཛོད་ཅིག་ཅེས་གདུང་བའི་དབྱངས་ཀྱིས་གསོལ་བ་ཕུར་
ཚུགས་སུ་བཏབ་པའི་ཚེ་སླར་ཡང་ཏིང་ངེ་འཛིན་ལས་བཞེངས་ནས་དེ་དག་གི་དབུགས་དབྱུང་
མཛད་དོ། །དེ་ཕྱིན་རྒྱལ་པོའི་སྤྱན་སྔར་མཁས་གྲུབ་དུ་མ་ཞིག་བྱོན་ནས་མཐའ་ཡས་པའི་རྫུ་
འཕྲུལ་གྱི་སྒོ་བསམ་གྱིས་མི་ཁྱབ་པ་བསྟན་ཀྱང་འགྲོ་བའི་དོན་དུ་འདི་ལྟ་བུའི་རྫུ་འཕྲུལ་ངོ་མཚར་
ཆེ་སྙམ་པ་མ་གཏོགས། སྤངས་རྟོགས་ཀྱི་ཡོན་ཏན་ངེད་ཀྱི་བླ་མའི་གོང་དུ་འགྲོ་བ་འདུག་བསམ་
པ་ཅུང་ཟད་ཀྱང་ཐུགས་ལ་མ་ཤར་བ་ཡིན་ཞེས་གྲགས། ནམ་ཞིག་གི་ཚེ་རྒྱལ་པོའི་གསུང་གིས།



དཔལ་ས་སྐྱའི་རིག་མཛོད། །
བོད་འབངས་ཐམས་ཅད་ས་སྐྱ་པའི་ཆོས་ལུགས་ལས་གཞན་བྱེད་དབང་མེད་པའི་ལུང་འབུད་
གསུངས་པ་ལ་རང་རང་གི་ཆོས་ལུགས་གང་ཡོད་སྐྱོང་དུ་འཇུག་པ་ཅིས་ཀྱང་དགོས་ཞེས་གསུངས་
པའི་བཀའ་དྲིན་ལས། དེང་བར་བཀའ་རྙིང་ལ་སོགས་ཆོས་བརྒྱུད་སྣ་ཚོགས་འགྲོ་བའི་དཔལ་
མགོན་དུ་བཞུགས་པ་ནི་འཕགས་པ་རིན་པོ་ཆེའི་བཀའ་དྲིན་ཁོ་ན་རུ་འཁུམས་སོ། །རྒྱ་ཧོར་གྱི་
མཚམས་ཧ་ཁེ་ཞེས་པའི་གནས་སུ་དགུང་ལོ་ཉེར་གཅིག་པ་ཤིང་མོ་ཡོས་ཀྱི་ལོ་ལ་ཆོས་རྗེ་འཇམ་
དབྱངས་བླ་མ་ས་སྐྱ་པཎྜི་ཏའི་བློ་འདས་རྡོ་རྗེའི་ལུང་གིས་བསྔགས་པ་ལྟར་པཎ་ཆེན་ཤཱནྟི་པའི་
དོད་ཐུབ་ཅིང་མཁས་གྲུབ་རྒྱ་མཚོའི་གཙུག་ནོར་དུ་དབུས་གཙང་ཁམས་གསུམ་དུ་གྲགས་པའི་
མཁན་པོ་སྙེ་ཐང་གྲགས་པ་སེང་གེའི་དྲུང་དུ་སྤོངས་བདུན་འཁོར་བཅས་ཀྱི་ཚུལ་ཁྲིམས་ཡང་
དག་པར་མནོས། ཧོར་གྱི་ཆེད་དུ་སོག་ཡིག་འཁོར་མ་གྲུ་བཞི་མ་གསར་དུ་བརྩམས་པའི་སྒོ་
ནས་འཕགས་མཆོག་འཇམ་དཔལ་དབྱངས་ཀྱི་མཛད་པ་བསྐྱངས། སྐུ་ཡི་བགྲང་གཞི་ཉེར་གསུམ་
བཞེས་པའི་ཚེ་ཆོས་རྗེ་ས་སྐྱ་པཎྜི་ཏ་སླར་ཡང་མངོན་སུམ་དུ་བྱོན་ནས་ཟབ་རྒྱས་ཀྱི་ཆོས་གསུངས་
པ་དང་ལུང་བསྟན་དབུགས་དབྱུང་མཛད་པའི་ཚེ་སྤྱིར་སྐུ་བསྟོད་དང་སྒོས་སུ་ཐོས་པ་རྒྱ་མཚོ་མ་
ཡང་མཛད་དོ། །རྒྱ་དང༌། ཧོར། འཇང་། ཡུ་གུར། མི་ཉག་ལ་སོགས་པའི་སྐལ་ལྡན་སྣོད་དུ་
རུང་བ་རྣམས་ལ་རབ་བྱུང་བསྙེན་རྫོགས་ལོ་རེའི་ནང་དུ་སྟོང་ཕྲག་རེ་ཙམ་རང་གིས་གནང་བ་ལ་
སོགས་ཀྱི་སྒོ་ནས་བསྟན་པའི་རྩ་བ་བཙུགས། དགུང་གྲངས་ཉེར་བཞིར་བཞེས་པའི་ས་ཕོ་རྟའི་
ལོར་རྒྱལ་པོའི་ཕོ་བྲང་དུ་ཆོས་ཀྱི་འཁོར་ལོ་བསྐོར་བའི་ཚེ་རྒྱལ་པོ་ཆེན་པོའི་བཀས་བསྐུལ་ཏེ་
སྨྲ་བའི་དབང་ཕྱུག་སུམ་བརྒྱ་ཙམ་གྱི་མདུན་སར་ཟིན་ཤིན་ཏའོ་ཅའོ་ཡི་སྟོན་པ་ཐུན་མོང་རིག་
གནས་ལ་རིང་དུ་སྦྱངས་པ་རང་རང་གི་གཞུང་ལུགས་ལ་མཁས་པ། ཐུན་མོང་རྫུ་འཕྲུལ་ལ་མངའ་
བརྙེས་ཤིང་ནང་པ་སངས་རྒྱས་པ་ཐམས་ཅད་ལ་གནོད་པ་ལ་བརྩོན་པ་བཅུ་བདུན་པོ་དངོས་
སྟོབས་ཀྱི་རིགས་པ་དྲི་མ་མེད་པའི་ལམ་ནས་ཕམ་པར་མཛད་ནས་ཉིད་ཀྱི་ཐད་དུ་རབ་ཏུ་བྱུང་
)
གནསྣ་
123
62)



གདན་རབས་ངོ་མཚར་བང་མཛོད།
སྟེ་ཡང་དག་པའི་ལྟ་བ་འཛིན་དུ་བཅུག །ཟིན་ཤིན་པ་རྣམས་ཀྱིས་བཟུང་བའི་ནང་པའི་དགོན་
སྡེ་ཉིས་བརྒྱ་སུམ་ཅུ་སོ་བདུན་ཙམ་ཡོད་པ་རྣམས་ནང་པར་རང་བདག་ཏུ་བྱུང་བ་ལ་སོགས་པའི་
མཛད་པས་ཐུབ་པའི་རྒྱལ་མཚན་མཁའ་དབྱིངས་སུ་བསྒྲེངས། དེའི་ཚེ་ཟིན་ཤིན་གྱི་སྟོན་པ་
བཅུ་བདུན་པོ་བཏུལ་བའི་ཚིགས་སུ་བཅད་པ་ཡང་འདི་ལྟར་གསུངས་ཏེ། དེ་བློ་དག་པ་ལྕགས་
ཀྱི་ཁམས། །ཡང་དག་གསུངས་པའི་བསྟན་པ་ཡི། །གསེར་འགྱུར་རྩི་ཡིས་རབ་སྦྱངས་ནས། །
ཐུབ་པའི་བརྟུལ་ཞུགས་ལེགས་འཛིན་པའི། །སྡོམ་བརྩོན་དམ་པར་བདག་གིས་བསྒྱུར། །ཞེས་
གསུངས་སོ། །ཟིན་ཤིན་གྱི་སྟོན་པ་རྣམས་བཏུལ་བ་དེའི་རྒྱུ་ཅན་ལས་བདག་ཉིད་ཆེན་པོ་འདིའི་
གྲགས་པ་དང་སྙན་པ་དང་སྒྲ་དང་ཚིགས་སུ་བཅད་པ་དེ་ས་ཕྱོགས་ཀྱི་ཐ་གྲུ་ཐམས་ཅད་དུ་རྒྱས་
པར་ཁྱབ་བོ། །དེས་ན་ཆེན་པོ་རྒྱ་ནག་ཏུ་རྒོལ་བ་ངན་པའི་དཔུང་ཆེན་པོ་རྩོད་པའི་སྒོ་ནས་བཟློགས་
པ་ནི་བླ་མ་ཆོས་ཀྱི་རྒྱལ་པོ་འབའ་ཞིག་ཏུ་ངེས་པ་རྙེད་དོ། །ཤིང་མོ་གླང་དགུང་ལོ་སོ་གཅིག་བཞེས་
པའི་ཚེ་བྱང་ཕྱོགས་བོད་ཀྱི་རྡོ་རྗེ་གདན་དཔལ་ལྡན་ས་སྐྱ་རུ་གདན་ཕེབས། དེའི་ཚེ་བོད་དབུས་
གཙང་གི་དགེ་བའི་བཤེས་གཉེན་ཆེ་རྒུ་མཐའ་དག་གིས་མདོ་ཁམས་སུ་ཕེབས་ཏེ་བསུ་བ་སེར་
སྦྲེངས་ཟབ་རྒྱས་བོད་ཡུལ་དུ་སྔར་བྱུང་མ་མྱོང་བ་ཞུས། དེ་ལྟར་བདག་ཉིད་ཆེན་པོ་འདི་གདན་
སར་ཕེབས་པའི་མོད་ལ་ས་ཆེན་པོ་འདི་ཡང་དགའ་ཞིང་མགུ་ལ་རངས་པས་རྣམ་པ་དྲུག་ཏུ་གཡོས་
ཤིང༑ གསེར་སྦྲམ་ཆེན་མོ་ལ་སོགས་པ་རིན་པོ་ཆེ་དུ་མ་ཡང་སའི་སྟེང་དུ་འཐོན་པར་བྱས། ལོ་
ཐོག་རྣམ་པ་སྣ་ཚོགས་པ་དག་ཀྱང་སྨིན་པར་བྱས། ཉི་མའི་དཀྱིལ་འཁོར་ཡང་འོད་ཀྱི་དྲ་བ་གསལ་
བར་ཕྱུང་བར་གྱུར་པ་ལ་སོགས་པའི་ངོ་མཚར་བ་རྨད་དུ་བྱུང་བ་དུ་མ་བྱུང་། གདན་ས་ཆེན་པོར་
སྐུ་གསུང་ཐུགས་ཀྱི་མཛད་པ་བསམ་གྱིས་མི་ཁྱབ་པ་བསྐྱངས་ཏེ་སླར་ཡང་གོང་ལ་ཕེབས་པའི་
ཚེ་བཅོམ་ལྡན་རིགས་པའི་རལ་གྲིའི་ཞལ་ནས། སངས་རྒྱས་བསྟན་པ་བཀའ་ཆག་སྤྲིན་གྱིས་
འགྲིབ། །སེམས་ཅན་བདེ་སྐྱིད་མི་དཔོན་ལག་ཏུ་ཤོར། །སྙིགས་དུས་དགེ་སྦྱོང་དཔོན་པོའི་ཆ་
བ03)



དཔལ་ས་སྐྱའི་རིག་མཛོད། །
ལུགས་འཛིན། །འདི་གསུམ་མ་གཏོགས་འཕགས་པ་མིན་པར་གོ །ཞེས་པའི་ཟུར་ཟའི་ཚིག་
ཕུལ་བ་ལ། དེའི་ལན་དུ། བསྟན་ལ་འཕེལ་འགྲིབ་ཡོང་བ་རྒྱལ་བས་གསུངས། །སེམས་ཅན་བདེ་
སྐྱིད་རང་རང་ལས་ལ་རག །གང་ལ་གང་འདུལ་དེ་ལ་དེ་སྟོན་བྱེད། །འདི་གསུམ་མ་རྟོགས་མཁས་
པ་མིན་པར་གོ །ཞེས་གཙོ་བོ་ངོ་མཚར་བའི་རྣམ་ཐར་བརྗོད་བྱ་རུ་བརྒྱན་པ་ཅན་གྱི་གསུང་ལན་
གསུངས་པར་གྲགས། དགུང་གྲངས་སོ་བཞི་པ་ས་ཕོ་འབྲུག་ལ་རྒྱལ་པོའི་ཕོ་བྲང་དུ་སླར་གདན་
ཕེབས་ཏེ་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་རྒྱ་ཆེན་པོ་བསྐོར་བ་ལ་སོགས་པའི་མཛད་པ་
བསྐྱངས། དེ་ལྟར་རྒྱ་དང་ཧོར་གྱི་རྒྱལ་ཁམས་ཀྱི་འགྲོ་བ་མ་ལུས་པ་ཐེག་པ་ཆེན་པོར་བཀོད་དེ་
བདེ་བར་གཤེགས་པའི་བསྟན་པ་རིན་པོ་ཆེ་ཉིན་བྱེད་ཀྱི་སྣང་བ་ལྟར་ཆེས་ཆེར་གསལ་བར་མཛད་
ནས་ཡང་ཁ་བ་ཅན་པ་རྣམས་ལ་ཐུགས་རྗེས་གཟིགས་ཤིང་གདན་ས་ཆེན་པོ་ནས་གསོལ་བ་
འདེབས་པ་རྣམས་ལ་ཐུགས་བརྩེ་བར་དགོངས་ཏེ་སླར་ཡང་གདན་ས་ཆེན་པོ་ལ་ཕེབས་རྒྱུའི་
གདན་འདེགས་བརྩམས། ཡིན་ནའང་གོང་མ་མི་དབང་ཆེན་པོའི་རྒྱུད་ལ་འཕགས་པའི་སྐུ་
ཚེའི་ཚད་གཞན་སྣང་དུ་ཧ་ཅང་མི་རིང་བའི་ཚུལ་བསྟན་པ་ལ་བརྟེན་ནས་ཕྱིས་མཆོད་ཡོན་མི་
མཇལ་བའི་རྟེན་འབྲེལ་གྱི་དབང་གིས་ཐུགས་བྲལ་མི་ཕོད་པ་ལྟ་བུའི་ཉམས་འཁྲུངས་ནས་མི་
དབང་རྒྱལ་པོ་ཆེན་པོ་ཡན་ལག་བཞི་པའི་དཔུང་ཚོགས་འབུམ་ཕྲག་དང་བཅས་པའི་སྒོ་ནས་སྐྱེལ་
ཐུང་ཞག་ནས་ཟླ་བར་སྤར། ཟླ་བ་ནས་ལོར་སྤར་ཏེ་མཐར་བོད་ཀྱི་ཡུལ་སྤོམ་ར་ལྷའི་བྱ་འདབ།
རྨ་ཆེན་རིའི་ལྷ་གཞོལ། རྨ་ཆུ་ཁུག་པའི་སར་ཉི་ཟླ་གཉིས་དང་ཚུལ་མཚུངས་པའི་མཆོད་ཡོན་
གདན་འཛོམས་པ་ལ་མཐའི་རྒྱལ་པོ་ཡན་ལག་བཞིའི་དཔུང་ཚོགས་ལ་དབང་ཐོབ་པ་བཅུ་གཅིག་
འཁོར་འབུམ་ཕྲག་མང་པོས་བསྐོར་བ་དང་བཅས་པས་ཟང་ཟིང་གི་མཆོད་སྤྲིན་དབྱར་དུས་ཀྱི་
འཛིན་མ་རྒྱན་གྱིས་བཀླུབས་པ་བཞིན་མཆོད་ཡོན་གྱི་ཞབས་ལ་གཏུགས་ཏེ་བསྙེན་བཀུར་གྱ་
ནོམ་པ་ཕུལ། མཐར་ཉི་ཟླ་ལྟ་བུའི་མཆོད་ཡོན་གཉིས་པོ་སོ་སོར་གྱེས་པའི་དུས་ལ་ཉེ་བའི་ཚེ།



གདན་རབས་ངོ་མཚར་བང་མཛོད།
ནམ་མཁའ་དང་ས་གཞི་ཐམས་ཅད་ངོ་མཚར་བའི་སྣང་བས་ཁྱབ་ཅིང་། ཤར་ནུབ་ཀྱི་ཕྱོགས་
གཉིས་ནས་སྤྲིན་དཀར་པོ་གླང་པོ་ཆེའི་སྣ་ལྟར་བརྐྱངས་པའི་རྩེ་མོ་ལ་གྲུབ་བརྒྱའི་གཙོ་བོ་རྗེ་
བཙུན་རྣལ་འབྱོར་གྱི་དབང་ཕྱུག་བིར་ཝ་པ་དང་རྗེ་བཙུན་ས་སྐྱ་པ་ཆེན་པོ་ཀུན་དགའ་སྙིང་པོ་
ལ་རྒྱ་བོད་ཀྱི་བླ་མ་བརྒྱུད་པ་རྒྱལ་བ་སྲས་དང་བཅས་པས་བསྐོར་བའི་རྫུ་འཕྲུལ་གྱི་བཀོད་པ་
བསམ་གྱིས་མི་ཁྱབ་པ་བསྟན་པས་ཞབས་དྲུང་ན་ཡོད་པའི་འཁོར་ཚོགས་སྐལ་ལྡན་ཀུན་གྱིས་
མངོན་སུམ་མཐོང་ཞིང་། གཞན་ཡང་རྫུ་འཕྲུལ་གྱི་བཀོད་པ་སྣ་ཚོགས་བསྟན་པའི་ཚེ་བསོད་
ནམས་སྟོབས་ཀྱི་འཁོར་ལོས་བསྒྱུར་བའི་མི་དབང་སེ་ཆེན་རྒྱལ་པོ་དད་པའི་དབང་གིས་མཆི་
མའི་རི་མོས་གདོང་པ་ཤིན་ཏུ་ནས་སྐྱ་པོར་གྱུར་པ་ཡིས་ཤིན་ཏུ་གུས་པའི་སྒོ་ནས་བདག་ཅག་
གྲངས་མེད་འཁོར་ཚོགས་དང་བཅས་པ་རྣམས་རྟག་ཏུ་རྗེས་སུ་འཛིན་པར་ཞུ་ཞེས་གསོལ་བ་
ཕུར་བཙུགས་སུ་བཏབ་པའི་ཚེ་དེ་དེ་བཞིན་དུ་འཛིན་པའི་ཞལ་བཞེས་དབུགས་དབྱུང་མཛད་
དེ་མི་དབང་གིས་གཙོས་འཁོར་ཚོགས་ཐམས་ཅད་རང་ཡུལ་དུ་ལོག །འདི་ལྟ་བུའི་མཛད་པའི་
ཚུལ་ལུགས་ངོ་མཚར་བ། རྨད་དུ་བྱུང་བ། ཕུན་སུམ་ཚོགས་པ་ནི་གངས་ཅན་གྱི་དེ་ལྟ་བུར་
བྱུང་པའི་དཔེ་ཚོགས་ནང་གསལ་བའི་མཛད་པ་ཐམས་ཅད་ཀྱི་ཏོག་ཁོ་ནར་ངེས་སོ། །དེས་ན།
ཇི་སྐད་དུ། འདི་ན་ལ་ལ་མཁས་པར་གྱུར་ཅིང་གྲུབ་པའི་གོ་འཕང་ཐོབ་པ་མེད། །འགའ་ཞིག་
གྲུབ་པའི་བརྟུལ་ཞུགས་འཆང་ཡང་མཁྱེན་པའི་སྤྱན་རས་གསལ་མ་གྱུར། །མཁས་དང་གྲུབ་
པ་གཉིས་ཀར་གྱུར་པའི་སྐྱེས་ཆེན་དམ་པ་འདི་འདྲ་བ། །ཨེ་མ་སྐྱབས་ཀྱི་ཡུལ་དུ་ཐོབ་པ་བདག་
ཅག་སྐལ་པ་བཟང་ཞེས་གླེང་། །ཞེས་འཇམ་མགོན་ཨ་འཇམ་རྡོ་རྗེ་འཆང་གི་ཞལ་སྔ་ནས་འགྲོ་
བའི་མགོན་པོ་ཆོས་ཀྱི་རྒྱལ་པོ་འཕགས་པ་རིན་པོ་ཆེར་བསྟོད་པ་དེ་ཡང་བདེན་པའི་ཚད་དུ་
མཐོང་ངོ༌། །འགྲོ་བའི་མགོན་པོ་ཆོས་ཀྱི་རྒྱལ་པོ་འཕགས་པ་རིན་པོ་ཆེའི་སྟོན་འཁོར་ཐོག་རྒྱལ་
པོའི་སྲས་ཀྱི་ཐུ་བོ་རིམ་གིམ་ཞེས་བྱ་བ་དཔུང་གི་ཚོགས་ཆེན་པོ་དང་བཅས་པས་ཞབས་འབྲིང་བྱས་
Sh



དཔལ་ས་སྐྱའི་རིག་མཛོད།
ཤིང་རིམ་གྱིས་གདན་ས་ཆེན་པོར་བྱོན་པའི་ལམ་རྣམས་སུ་མི་དང་མི་མ་ཡིན་པའི་འགྲོ་བས་
ཤིན་ཏུ་འབྱོར་པ་དུ་མས་བསུ་བ་དང་སྐྱེལ་བ་དང་མཆོད་པ་དང་བསྙེན་བཀུར་བའི་ཁྱད་པར་
དཔག་ཏུ་མེད་པ་དང་བགྲོད་དཀའ་བའི་ཆུ་བོ་རྣམས་ལ་ཡང་མི་དང་མི་མ་ཡིན་པ་ཐམས་ཅད་
ཀྱིས་ཟམ་པ་བཙུགས་པ་ལ་སོགས་པ་དང༌། མཐོང་བ་དང་ཐོས་པ་ཐམས་ཅད་ཀྱང་བ་སྤུའི་
ཚོགས་ཀུན་ནས་ལྡང་ཞིང་མཆི་མ་གཡོ་བར་བྱས་པ། ངོ་མཚར་བའི་ཁྱད་པར་དཔག་ཏུ་མེད་
པ་བྱུང་ཞིང་ཁམས་དང་མཐུན་པར་དམ་པའི་ཆོས་དུ་མ་བསྟན་ནས་སྨིན་ཅིང་གྲོལ་བར་མཛད་
དེ་བྱི་བའི་ལོ་ལ་ངོ་མཚར་བའི་ལྟས་དང་བཅས་པའི་སྒོ་ནས་གདན་ས་ཆེན་པོར་ཆག་ཕེབས་
སོ༑ །དེའི་ཚེ་གདན་ས་ཆེན་པོ་དཔལ་ལྡན་ས་སྐྱ་རུ་སངས་རྒྱས་གར་མཁན་གྱི་རྒྱལ་པོའི་ངོ་བོར་
བཞེངས་ཏེ་གང་ལ་གང་འདུལ་གྱི་སྐུ་གསུང་ཐུགས་ཀྱི་མཛད་པ་བསམ་གྱིས་མི་ཁྱབ་པ་བསྐྱངས།
ཆུ་མིག་ཆོས་འཁོར་དང་པོ་ལ་དགེ་འདུན་བརྒྱད་ཁྲི་ཙམ་ལ་ཆོས་དང་ཟང་ཟིང་གི་སྦྱིན་པ་མཛད་
ཚུལ་བསམ་གྱིས་མི་ཁྱབ་པའི་དེ་ལྟ་བུར་བྱུང་བའི་ཡི་གེ་རིང་། ཆུ་མིག་ཆོས་འཁོར་གཉིས་པའི་
ཚེ་དགེ་འདུན་གྱི་སྡེ་དགུ་ཁྲི་ལ་འཕགས་པ་འཇམ་དབྱངས་དང་བྱམས་པ་དང་ཀུན་ཏུ་བཟང་
པོ་ལྟར་སྦྱིན་པ་རྣམ་བཞིའི་དགའ་སྟོན་བསྩལ་བའི་ཨི་ཏི་ཧཱས་ཀྱི་སྙན་པའི་བ་དན་འཇིག་རྟེན་
གསུམ་ན་གསལ། སླར་ཡང་དགུང་གྲངས་ཞེ་གསུམ་བཞེས་པའི་མེ་མོ་གླང་ལ་རྒྱལ་བུ་ཇིམ་
གྱིམ་ཞེས་བྱ་བས་སྦྱིན་བདག་བྱས་ནས་གཙང་ཆུ་མིག་རིང་མོར་གནས་བརྟན་མཆིམས་ཆེན་པོ་
ལ་སོགས་ཆོས་སྨྲ་ཁྲི་འཛིན་དགུ་བརྒྱ་དང་དགེ་འདུན་སྟོང་ཕྲག་བརྒྱ་དང་བརྒྱད་ཅུ་དང་། དཔག་
ཡས་གདུལ་བྱའི་འཁོར་འབུམ་དུ་ལོངས་པ་ཆོས་འཁོར་ལ་འཛོམས་པའི་དཀྱིལ་འཁོར་གྱི་ནང་
གི་དགེ་འདུན་འདུས་པ་རྒྱ་མཚོ་ལ་བླ་མ་ཆོས་ཀྱི་རྒྱལ་པོས་གདུགས་གསུམ་རིང་ཞལ་ཟས་རྒྱ་
ནོམ་པ་དང་གསེར་ཞོ་རེ་ལ་སོགས་པའི་བསྙེན་བཀུར་དང་། ཆོས་འཁོར་ལ་ཕེབས་པའི་ཚོགས་
འཁོར་ཡོངས་ལ་ཉིན་བཅོ་ལྔའི་རིང་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་རྒྱ་ཆེན་པོ་བསྐོར་
ཀ་
་



གདན་རབས་ངོ་མཚར་བང་མཛོད།
རོ༑ །དེའི་ཚེ་ཉིན་ལྟར་ངོ་མཚར་གྱི་བཀོད་པ་བསམ་གྱིས་མི་ཁྱབ་པ་མཇལ་དུ་ཡོད་ཅིང་། དེའི་
ནང་ནས་མཚན་མཚོན་གྱི་གཞི་ནི་ལྷ་མིའི་སྟོན་པའི་བསྟན་པ་ལ་དགའ་བའི་ལྷ་ཚོགས་གང་ན་
བཞུགས་པ་གྲངས་མེད་བསམ་གྱིས་མི་ཁྱབ་པ་རྣམས་ཡིད་དུ་འོང་བའི་སྤྲིན་དཀར་པོ་འཛུམ་
པའི་ཁྲོད་ནས་མཐོང་ན་ཡིད་འཕྲོག་པའི་ལུས་ཕྱེད་ཐོན་པ་ཡི་སོ་སོའི་ལག་ན་མཆོད་སྤྲིན་རྒྱ་
མཚོའི་རྣམ་པར་སྤྲུལ་ནས་བླ་མ་ཆོས་ཀྱི་རྒྱལ་པོ་ལ་མཆོད་པའི་ལྟད་མོ་ངོ་མཚར་བ་དེ་ཆོས་
འཁོར་ལ་འཛོམས་པའི་དད་ལྡན་སྐྱེ་བོ་ཀུན་གྱིས་མཐོང་བས་ཡོངས་རྫོགས་དད་པའི་ས་ལ་
བཀོད། ཆུ་མིག་གི་ཆོས་འཁོར་རྒྱ་ཆེན་པོ་ཞག་བཅོ་ལྔའི་བར་དུ་གནང་བའི་ཞག་གཅིག་གི་ཐོ་
རེངས་ཀྱི་ཆ་ལ་རྡུལ་དང་མི་གཙང་བ་རྣམས་མི་ཆགས་ཤིང་མི་གནས་པར་བྱེད་པའི་རླུང་ཆེན་
པོ་དང་དེ་ནས་མེ་ཏོག་གི་ཆར་དང་ཁ་བ་གང་ཡིན་ངོ་མི་ཤེས་པའི་ཆར་པ་རྣམས་བབས་པས་ས་
གཞི་སྣུམ་ལྗང་གི་བག་དང་ལྡན་པར་བཏང་མཚམས་སྔར་སུའི་ཡང་སྣའི་དབང་པོར་མ་སོན་
པའི་དྲི་བཟང་པོ་ཞིག་ཀུན་གྱི་ཚོར་བ་བྱུང། དེ་ནས་ཆོས་འཁོར་ལ་ཕེབས་པའི་འདུས་ཚོགས་
རྣམས་འདུས་པའི་ཉི་མ་སྔ་ཆ་ལ། ནམ་མཁར་འཇའ་འོད་ཀྱི་གུར་ཁྱིམ་ཉིས་རིམ་སུམ་རིམ་བཞི་
རིམ་ལྔ་རིམ་ཡོད་པ་མང་པོ་དང་། མཆོད་པའི་བྱེ་བྲག་དཔག་ཏུ་མེད་པ་ཀུན་གྱིས་མཐོང་། གུར་
ཁང་གི་དབུས་ན་ཕྱོགས་བཅུའི་རྒྱལ་བ་སྲས་དང་བཅས་པ་ནམ་མཁའ་གང་བར་གྱུར་པ་མངོན་
སུམ་བཞུགས་པ་རྣམས་དང་བླ་མ་ཆོས་ཀྱི་རྒྱལ་པོ་འཕགས་པ་རིན་པོ་ཆེ་ཟབ་མོའི་ཆོས་ཀྱི་བཀའ་
མཆིད་མཛད་པའི་མཛད་པ་རྣམས་དམ་པའི་ཡོངས་འཛིན་བཅུ་གཅིག་དང་། ཡོན་ཁྲི་ཆིང་སངས་
ཀྱིས་གཙོས་པའི་ཆིང་སངས་བཅུ་གཉིས་ལ་སོགས་འཁོར་དད་པའི་འདྲེན་བྱེད་རྣམ་པར་དག་
པའི་སྐལ་བ་ལྡན་པ་རྣམས་ཀྱིས་མངོན་སུམ་དུ་མཐོང་ངོ༌། །ཡང་ཆོས་འཁོར་གྱི་ཞག་གཅིག་གི་
དགོངས་མོར་ཉི་མ་ནུབ་པ་དང་དུས་མཉམ་པར་བླ་མ་ཆོས་ཀྱི་རྒྱལ་པོ་གཞལ་ཡས་ཁང་ན་
བཞུགས་པའི་སྤྱན་སྔར་ཆིང་སངས་བཅུ་གཉིས་སོགས་སྐལ་བ་ལྡན་པ་འགའ་བཞུགས་པ་ན།།



དཔལ་ས་སྐྱའི་རིག་མཛོད།
གསུར་གྱི་དྲི་ཡིན་པ་ལ་སྔར་ཚོར་མ་མྱོང་བའི་དྲི་ཞིམ་པ་ཞིག་བྱུང༌། དེར་ཆེར་སོང་བས་ཆིང་
སངས་རྣམས་ཀྱིས་དེའི་དུག་མ་བཟོད་པར་ལྐུགས་པ་ཆལ་ཆིལ་དུ་ཤོར། ཡོན་ཁྲིས་འདི་ལྟ་བུ་
ཅི་ལགས་ཞུས་པས། རིག་པ་འཛིན་པ་བརྒྱད་ཅུ་མཁའ་ལ་བྱོན་ནས་བཞུགས་པ་ལ་གནས་དང་
ཡུལ་ལ་སོགས་པའི་དཔའ་བོ་མཁའ་འགྲོ་རྣམས་ཀྱིས་མཆོད་པ་དང་། དུར་ཁྲོད་བརྒྱད་ཀྱི་ཚིལ་
ཆེན་གྱི་དུད་པ་ཡིན་པས་དེའི་དྲི་ཁྱེད་གང་ཟག་ཐ་མལ་པ་རྣམས་ཀྱི་དབང་པོས་མི་བཟོད་པ་
བདེན་ནོ་ཞེས་གསུངས་ནས་ནང་མཆོད་ཀྱི་ཀ་པཱ་ལ་ནས་བདུད་རྩིའི་ཐིགས་པ་རེ་ཁོང་རྣམས་ཀྱི་
ལྕེ་ཐོག་ཏུ་བཞག་པས་རིག་པ་རྣམས་མཆོག་ཏུ་དྭངས་པར་གྱུར་ཏོ། །དེ་ནས་བླ་མའི་ཞལ་སྔ་
ནས༑ ཁྱེད་རྣམས་གུས་པའི་ཡིད་ཀྱི་གསོལ་བ་ཐོབས་དང་རིག་པ་འཛིན་པ་འཁོར་ཚོགས་ཀྱིས་
རྗེས་སུ་འཛིན་པར་འགྱུར་རོ་ཞེས་གསུངས་སོ། །དེའི་ཚེ་མདུན་གྱི་ནམ་མཁར་ཀླུ་སྒྲུབ་གཙོ་བོར་
བཞུགས་པའི་གཡས་སུ་རྣལ་འབྱོར་གྱི་དབང་ཕྱུག་བིར་ཝ་པ། གཡོན་དུ་པདྨ་བཛྲ་ལ་སོགས་
རིག་པ་འཛིན་པ་བརྒྱད་ཅུ་ལ་འཁོར་དཔའ་བོ་དང་རྣལ་འབྱོར་མའི་ཚོགས་ནམ་མཁའ་གང་བ་
དང་བཅས་པས་འཕགས་པ་རིན་པོ་ཆེའི་དབུར་ཕྱག་བཞག་ནས་གདམས་པ་དང་། ལུང་བསྟན་
པ་དང་། མཆོག་ཏུ་མངའ་གསོལ་བ་ལེགས་པར་མཛད་དེ་སླར་མི་སྣང་བར་གྱུར་པའི་ཚུལ་འདི་
ནི་རིག་འཛིན་རྒྱ་མཚོའི་དེད་དཔོན་ཉིད་དུ་གྱུར་པའི་བདེན་དཔང་དུ་ངེས་པ་རྙེད། དེའི་ཚེ་བཅོམ་
ལྡན་རིགས་པའི་རལ་གྲིས་བླ་མ་ཆོས་ཀྱི་རྒྱལ་པོའི་རྣམ་ཐར་རིགས་དང་མི་རིགས་དཔྱད་དུ་
ཕེབས་པ་ན། གཞལ་ཡས་ཁང་གི་ནང་དུ་སྔར་གཟིགས་པའི་ཁྲི་གདན་བཅུ་དྲུག་གི་སྟེང་ན་
འཕགས་པའི་གནས་བརྟན་བཅུ་དྲུག་མངོན་སུམ་བཞུགས་པ་ལ་བླ་མ་ཆོས་ཀྱི་རྒྱལ་པོས་ཡན་
ལག་བདུན་པའི་མཆོད་པ་ཕུལ་བར་མཛད་པ་ལ་སོགས་པ་གཟིགས་པས་སྔར་མ་དད་པར་ཞུས་
པའི་ཐུགས་འགྱོད་བཞིན་ཕྱག་དང་བཤགས་པ་གྲངས་མེད་པ་དང་སྐུ་བསྟོད་བསྟོད་དབྱངས་
ཚངས་པའི་འབྲུག་སྒྲ་ཞེས་པ་ཡང་བརྩམས་ཏེ་ཕུལ། དེ་ཕྱིན་བཅོམ་ལྡན་རིགས་པའི་རལ་གྲི་



གདན་རབས་ངོ་མཚར་བང་མཛོད།
ཐུགས་ཞི་དུལ་གྱི་ངང་ཚུལ་དང་ལྡན་པའི་སྒོ་ནས་བླ་མ་ཆོས་ཀྱི་རྒྱལ་པོའི་ཞལ་སློབ་ཏུ་གྱུར་རོ། །
ཚུལ་དེ་ལ་དགོངས་ཏེ་གོང་མ་མི་དབང་ཆེན་པོ་སེ་ཆེན་གྱིས་བཅོམ་ལྡན་རིགས་པའི་རལ་གྲི་མཁས་
པ་ཆེན་པོར་མངའ་གསོལ་ཞིང་གནང་སྦྱིན་གྱི་སྐྱེས་བཟང་པོ་སྣར་ཐང་དུ་བསྩལ་ཏོ། །བསྟན་པ་
འཛིན་སྐྱོང་སྤེལ་གསུམ་ནུས་པའི་སློབ་མ་མཁས་གྲུབ་བསམ་གྱིས་མི་ཁྱབ་པ་བྱོན། དེའི་ནང་གི་
མཚན་མཚོན་གྱི་གཞི་ནི་མགོན་པོའི་བཀའ་བབས་དམ་པ་ཀུན་དགའ་གྲགས་པ་སྟེ་ཁམས་ཕྱོགས་
ཀྱི་ཁྲོམ་ཆེན་པོའི་གསེབ་ན་ཡོད་པའི་སྐབས་སུ་ཆོས་རྗེ་ས་སྐྱ་པཎྜི་ཏ་དང་འགྲོ་བའི་མགོན་པོ་ཆོས་
རྒྱལ་འཕགས་པ་གཉིས་ཀས་རྗེ་འདི་དཔལ་ལྡན་གུར་གྱི་མགོན་པོར་དངོས་སུ་གཟིགས་པས་
གུར་མགོན་གྱི་སྤྲུལ་པར་གྲགས། བླ་མ་ཆོས་ཀྱི་རྒྱལ་པོ་འཕགས་པའི་མདུན་ནས་ཆོས་སྐྱོང་
གི་མན་ངག་ཡོངས་རྫོགས་མནོས་ཏེ་ཆོས་སྐྱོང་ཤིན་ཏུ་མངའ་བརྙེས་པའི་དན་རྟགས་སུ་རྒྱལ་པོའི་
ཕོ་བྲང་གི་སྟེང་དུ་གུར་མགོན་གྱི་རྣམ་འཕྲུལ་ལྕགས་ཀྱི་བྱ་རོག་ཆེན་པོ་རི་བོ་ཙམ་བབས་སུ་བཅུག་
སྟེ་དེའི་སྤུ་འགུལ་བ་ཙམ་གྱིས་ས་ཕྱོགས་ཐམས་ཅད་གཡོ་བར་གྱུར་པའི་གྲུབ་པའི་མཚན་མ་བསྟན་
ནོ༑ ༑མདོར་ན། ཇི་སྐད་དུ། གདུལ་བྱར་གྱུར་ལ་ཕུན་ཚོགས་སྣ་རེ་ཙམ། །གང་དུ་ཡང་ནི་མ་བསྩལ་
ཡོད་མིན་པས། །ཞེས་གསུངས་པ་ལྟར་བླ་མ་ཆོས་ཀྱི་རྒྱལ་པོ་འཕགས་པ་རིན་པོ་ཆེའི་སྐུ་དྲུང་དུ་
བཅར་ཚད་ཐམས་ཅད་ཀྱི་བསམ་པ་མ་ཚིམ་པ་མ་བྱུང་བར་གྲགས། ཚུལ་འདི་ནི་སེམས་ཅན་བཅར་
གོ་ཆོད་པ་དང་བླ་མ་ཕེབས་གོ་ཆོད་པའི་རྣམ་ཐར་ཡིན་པས་བླ་ཆེན་ཆོས་ཀྱི་རྒྱལ་པོའི་རྣམ་ཐར་
ཀུན་གྱི་སྙིང་པོ་ཡང་འདི་ཉིད་དུ་གཏོགས་སྙམ། འདི་ནི་ཤིན་ཏུ་ནས་ཀྱང་ཤིན་ཏུ་ནས་བྱ་དཀའ་
ཞིང་ངོ་མཚར་བའི་དགོས་འདོད་ཀུན་འབྱུང་གི་མཛད་པ་ཁོ་ནའོ། །ཆོས་ཀྱི་རྒྱལ་པོ་དེ་ཉིད་ཀྱིས་
གདན་ས་སྔ་ཕྱི་གཉིས་མཛད་པའི་དང་པོའི་ལོ་ཚིགས་ཤིང་མོ་གླང༌། ཕྱི་ལོ་༡༢༦༥ནས་མེ་ཕོ་
སྟག ཕྱི་ལོ་༡༢༦༦བར་དང༌། གཉིས་པའི་ལོ་ཚིགས་ནི་མེ་ཕོ་བྱི་བ། ཕྱི་ལོ་༡༢༧༦ནས་ལྕགས་
ཕོ་འབྲུག །ཕྱི་ལོ་༡༢༨༠བར་དུ་ཡིན་ནོ། །དེ་ལ་སོགས་པའི་ངོ་མཚར་བའི་མཛད་པ་བསམ་གྱིས་
（6)



དཔལ་ས་སྐྱའི་རིག་མཛོད། །
མི་ཁྱབ་པའི་སྒོ་ནས་བསྟན་འགྲོའི་དོན་རྒྱ་ཆེན་པོས་མཛད་དེ་མཐར་བདག་ཉིད་ཆེན་པོ་བླ་མ་ཆོས་
ཀྱི་རྒྱལ་པོ་རང་གི་སྐུ་དེ་ཉིད་ཀྱི་གདུལ་བྱ་ཐམས་ཅད་སྨིན་ཅིང་གྲོལ་བར་བྱས་ཟིན་པ་རང་གི་མངོན་
པར་ཤེས་པས་མཁྱེན་ཅིང་། སྐུའི་བཀོད་པ་གཞན་གྱིས་གླིང་གཞན་གྱི་སེམས་ཅན་གཞན་རྣམས་
ཀྱི་དོན་རྒྱ་ཆེན་པོ་མཛད་པའི་དུས་ལ་བབས་པར་གཟིགས་ནས་ཐུགས་སྲས་སློབ་དཔོན་ཆེན་
པོ་དྷརྨ་པཱ་ལ་རཀྵི་ཏ་ལ་བླ་མ་ས་སྐྱ་པ་ཆེན་པོའི་རྣམ་པར་ཐར་པ་ལ་སོགས་པ་གསུངས་ནས། བླ་
མ་དམ་པ་དེ་རྣམས་ལ་ཡོན་ཏན་གྱི་ཕུང་པོ་དེ་ལྟ་བུ་མངའ་ཞིང་བསྟན་པ་ལ་བྱ་བ་དེ་ལྟ་བུ་མཛད་
པ་ཡིན་ལ། ངས་ཀྱང་བསྟན་པའི་བྱ་བ་དང་སེམས་ཅན་ལ་ཕན་པ་ཅི་ནུས་ཀྱི་ཚུལ་དུ་བསྒྲུབས་པ་
ཡིན་པས། ད་ནི་ཁྱོད་ཀྱིས་ཀྱང་དེ་བཞིན་བྱ་དགོས་པ་གོ་བར་གྱིས་ཤིག་ཅེས་བྱ་བ་ལ་སོགས་པའི་
ཞལ་ཏ་ངོ་མཚར་ཅན་གསུངས་ནས་རྡོ་རྗེ་དཀྱིལ་ཀྲུང་མཛད། རྡོར་དྲིལ་ཐུགས་ཁར་བསྣོལ་བའི་
ངང་ནས་རྨ་བྱ་ཆེན་མོ་དང་དཔལ་མགོན་ཀླུ་སྒྲུབ་ལ་སོགས་པ་མངོན་སུམ་དུ་མཇལ་བའི་ངང་ནས་
སྐུའི་དགུང་གྲངས་ཞེ་དྲུག་བཞེས་པའི་ལྕགས་ཕོ་འབྲུག །ཕྱི་ལོ་༡༢༨༠ལོའི་སྨལ་པོ་ཟླ་བའི་ཚེས་
ཉེར་གཉིས་ཉིན། ནམ་མཁའ་ལས་སིལ་སྙན་དུ་མའི་སྒྲ་དང་འོད་དང་མེ་ཏོག་གི་ཆར་དང་།
མཐའ་ཀླས་པའི་འཛིན་མ་ཆེན་མོ་རྣམ་པ་དྲུག་ཏུ་གཡོས་པར་གྱུར་པ་དང་། སྔར་ཚོར་མ་མྱོང་བའི་
སྤོས་ཀྱི་དྲི་ཞིམ་པོ་ཐུལ་བ་ལ་སོགས་བསམ་བརྗོད་ལས་འདས་པའི་འདས་རྟགས་དང་བཅས་ཏེ་
ལྷ་ཁང་བླ་བྲང་དུ་དགོངས་པ་མྱ་ངན་ལས་འདས་པའི་ཚུལ་བསྟན་ཏོ། ། །



བརྒྱད་པ། རིན་ཆེན་རྒྱལ་མཚན།
ཁྲི་ཆེན་བརྒྱད་པ་བླ་ཆེན་འཕགས་པའི་གཅུང་རིན་ཆེན་རྒྱལ་མཚན་ནི། སྤྱིར་ཤེས་བྱ་རིག་པའི་
གནས་བཅུ་དང་། ཁྱད་པར་གསང་སྔགས་གསར་རྙིང་གི་རྒྱུད་སྡེ་མཐའ་དག་གི་མཛོད་དུ་གྱུར། ཡི་
དམ་དགྱེས་པ་རྡོ་རྗེ་དང་ཕུར་པ་གཉིས་ལ་ཐུགས་དམ་གྱི་མཐིལ་མཛད། མ་འོངས་མངོན་སུམ་དུ་



དཔལ་ས་སྐྱའི་རིག་མཛོད།
གཟིགས་པའི་མངོན་ཤེས་མངའ། ཆོས་རྗེ་ས་སྐྱ་པཎྜིཏ་ཉིད་འཕགས་པ་འཇམ་དཔལ་དབྱངས་སུ་
དངོས་སུ་གཟིགས། ནང་རྟོགས་པའི་ཡོན་ཏན་མཐོན་པོར་གཤེགས་ཀྱང་སྦས་པའི་རྣལ་འབྱོར་གྱི་
ཚུལ་དུ་རོལ། ཆོས་སྐྱོང་ནག་པོ་ལྕམ་དྲལ་འཁོར་བཅས་བྲན་དུ་བཀོལ། ཀུན་ཏུ་གྲགས་པའི་ལ་སྟོད་
ཀྱི་གྱད་རྩལ་བ་ཤིན་ཏུ་གྲགས་ཅན་དེ་ཡང་སྒྱུ་རྩལ་གྱིས་ཕམ་སྟེ་གྱད་རྩལ་བ་ཀུན་གྱི་སྤྱི་དཔོན་དུ་
གྱུར༑ ལས་ཐབས་སུ་མོན་གྲོག་ལ་འོབས་གཡོན་བྱེད། འབལ་གྲོག་ལ་འོབས་གཡས་བྱེད། ས་
དཀར་པོ་ཁོང་དུ་བཅུག་ནས་དཔོན་པོ་རི་ལ་བྱང་བྱེད། ཁའུ་གཙང་པོ་ལ་ལྷོ་བྱེད་པའི་ལྕགས་རི་ཆེན་
པོ་བརྩིགས་པར་བཞེད་ནའང་རྟེན་འབྲེལ་འགའ་ཡི་དབང་གིས་མདའ་རྒྱང་གི་ཚད་མཛད་པའི་དན་
གྱི་ལྕགས་རི་བཏབ། ཟི་ཐང་སོགས་སུ་ཚོང་འདུས་དང་མི་མང་གི་གྲོང་བཏབ། གྲོམ་སྟོད། གྲོམ་
སྨད༑ སྟག་ཐོག །མང་མཁར། དྲིལ་ཆེན། གཙང་བར་ཕུག །ཤབ་སྟོད་སྨད། རྟ་ནག་སོགས་
གཞིས་བཏིང་། བྱང་གཅུང་། ཁབ་གསོ། གར་ཕྱུག་ལ་སོགས་སུ་འབྲོག་སྡེ་མང་པོ་དང་། ར་ས་སོགས་
སུ་རྟ་ཁྱུ་མང་དུ་བཅས། བསྟན་འཛིན་བསམ་གྱིས་མི་ཁྱབ་པའི་ཞབས་ཏོག་འཚོ་སྦྱོར་མཛད་ཅིང་སྐུ་
གསུང་ཐུགས་ཀྱི་རྟེན་བསམ་གྱིས་མི་ཁྱབ་པ་བཞེངས། མཐར་རང་གི་སྐུ་གདུང་ཤོད་ཀྱི་སྟེང་དེར་
བསྲེག་ན་བུ་དང་ཚ་བརྒྱུད་ཀྱིས་རྒྱལ་ཁམས་མ་ལུས་པ་དབང་དུ་འདུ་བའི་རྟེན་འབྲེལ་ཡོད་ཅེས་
རྡོ་རྗེའི་ལུང་གིས་བསྟན་ནས་དགོངས་པ་གཞན་དོན་དུ་ཕེབས་པའི་ཡབ་ཟངས་ཚ་བསོད་ནམས་
རྒྱལ་མཚན་ཞེས་པའི་སྐྱེས་བུ་མཆོག་དེའི་སྲས་སུ་བོད་ས་ཕོ་ཁྱི། ཕྱི་ལོ་༡༢༣༨ལོར་གདན་ས་ཆེན་
པོ་དཔལ་ལྡན་ས་སྐྱར་སྐུ་འཁྲུངས། སྐུ་གཞོན་ནུའི་དུས་ནས་དམ་པའི་ཡོན་ཏན་རང་ཆས་སུ་མངའ། །
ཆོས་རྗེ་ཁུ་དབོན་དང་འུ་ཡུག་པ་ཆེན་པོ་ལ་སོགས་ལས་མདོ་སྔགས་རིག་གནས་དང་བཅས་པའི་རྒྱ་
མཚོ་བཏུང་། རབ་ཏུ་བྱུང་བའི་ཏོག་ཏུ་གྱུར། སྤྱིར་མདོ་སྔགས་གཉིས་དང་ཁྱད་པར་རྡོ་རྗེ་ཐེག་པའི་
རྒྱུད་མན་ངག་མཐའ་དག་གི་བདག་པོར་གྱུར་ཏེ་གསང་སྔགས་ཀྱི་དཀྱིལ་ཆོག་དུ་མ་དང་། གཞན་
ཡང་གཙོ་ཆེར་རྡོ་རྗེ་ཐེག་པ་ལ་ཉེ་བར་མཁོ་བའི་གསུང་རྩོམ་མང་དུ་མཛད། འཆད་ཉན་དང་



གདན་རབས་ངོ་མཚར་བང་མཛོད། །
སྒྲུབ་པའི་རྒྱལ་མཚན་བཙུགས་པས་མཁས་གྲུབ་ཀྱི་སྙན་པ་ཆེས་ཆེར་འཕེལ། རྡོ་རྗེ་ནག་པོ་ལྕམ་
དྲལ་འཁོར་བཅས་བྲན་དུ་བཀོལ། བོད་ཡུལ་སྟོད་སྨད་བར་གསུམ་གྱི་མཆོག་དམན་གྱི་གདུལ་
བྱ་མཐའ་དག་པདྨའི་ཚལ་ལ་བུང་བ་འདུས་པ་ལྟར་དབང་དུ་བསྡུས། འཕགས་པ་རིན་པོ་ཆེ་ཧོར་
ཡུལ་དུ་ཕེབས་དུས་རྡོ་རྗེ་གདན་དཔལ་ལྡན་ས་སྐྱའི་གདན་ས་མཛད་དེ་འཆད་རྩོད་རྩོམ་གསུམ་
གྱི་སྒོ་ནས་འཕྲིན་ལས་རླབས་པོ་ཆེ་བསྐྱངས་ཤིང་ས་ཆེན་གོང་མ་རྡོ་རྗེ་འཆང་དང་མི་གཉིས་པ་
དག་གི་འཕྲིན་ལས་ཀྱི་རྒྱུན་འཕེལ་བར་མཛད། སྤྱིར་བལ་པོ་ནས་མདོ་ཁམས་ཡན་གྱི་རྒྱལ་བའི་
བཀའ་འགྱུར་རོ་ཅོག་དགེ་འདུན་རྣམས་ཀྱིས་ཀློག་པའི་བསྙེན་བཀུར་ཕུལ། རྒྱ་བལ་ས་མཚམས་
ན་བཞུགས་པའི་འཕགས་པ་འཇའ་མ་ལིའི་གོང་མ་འཕགས་པ་མཆེད་གསུམ་པ་དེ་གདན་ས་ཆེན་
པོར་གདན་དྲངས། གསེར་གླིང་ལྷུན་གྲུབ་ལྡིངས་ཀྱི་དགོན་པ་བཏབ། མཐར་མི་དབང་ཆོས་རྒྱལ་ །
ཆེན་པོས་གསོལ་བ་བཏབ་པ་བཞིན་གོང་ལ་ཕེབས་ཏེ་རྒྱལ་པོའི་མཆོད་གནས་སུ་མཛད། དེའི་
ཚེ་པཀྱི་རིན་ཆེན་དུ་གྲགས། རྒྱལ་པོའི་ཕོ་བྲང་དང་ཁད་ཉེ་བའི་སར་དགེ་འདུན་གྱི་སྡེ་གསར་
དུ་བཙུགས་པ་ལ་སོགས་འཕྲིན་ལས་ཀྱི་མཛད་པ་རླབས་པོ་ཆེ་མང་དུ་བསྐྱངས། མཐར་དགུང་ལོ་
ཞེ་གཉིས་བཞེས་པ་ས་མོ་ཡོས། ཕྱི་ལོ་༡༢༧༩ལོར་ཆེན་པོ་རྒྱའི་ཡུལ་གྱི་དཔལ་ལྡན་ས་སྐྱ་པའི་
གདན་ས་མེ་ཏོག་ར་བ་ཞེས་བྱ་བར་ཞིང་འདིའི་གདུལ་བྱ་རེ་ཞིག་རྫོགས་ཏེ་བདེ་བ་ཅན་གྱི་ཞིང་
དུ་ས་ཆེན་གོང་མ་དག་གི་ཞབས་དྲུང་ག་ལ་བ་དེར་ལྷ་ཚོགས་མང་པོའི་བསུ་བ་དང་། རོལ་མོའི་
སྒྲ་དང་། དྲི་ཞིམ་མེ་ཏོག་གི་ཆར་དང་བཅས་ཏེ་གཤེགས་སོ། །རྗེ་འདི་གདན་ས་བ་ཡིན་མིན་ཐད་
ལ་ཡར་ལུང་རྗེ་བརྒྱུད་ཤཱཀྱ་རིན་ཆེན་སྡེས་རྡོ་རྗེ་གདན་དཔལ་ལྡན་ས་སྐྱའི་གདན་ས་བ་ཕར་ཕྱིན་
ཟླ་བའི་གྲངས་ལོངས་པ་རྣམས་ཀྱི་མཚན་མཐར་ཆགས་སུ་འདྲེན་པའི་ཚེ་གཅུང་རིན་ཆེན་རྒྱལ་
མཚན་འདི་ཉིད་གདན་ས་བའི་གྲས་སུ་མི་གསལ། ཐུའུ་བཀན་བློ་བཟང་ཆོས་ཀྱི་ཉི་མས་གུས་
ཞེན་གྱི་སྒོ་ནས་དཔལ་ལྡན་ས་སྐྱའི་གདུང་རབས་ཀྱི་དེ་ལྟ་བུར་བྱུང་བ་བརྗོད་པའི་སྐབས་སུའང་



དཔལ་ས་སྐྱའི་རིག་མཛོད། །
གདན་ས་བའི་དཀྱིལ་འཁོར་དུ་གཅུང་རིན་ཆེན་རྒྱལ་མཚན་བཅུག་པར་མ་མཛད། ལྷག་པར་དུ་
ཡང་ཡར་ལུང་རྗེ་བརྒྱུད་ཤཱཀྱ་རིན་ཆེན་སྡེས་གཅུང་རིན་ཆེན་རྒྱལ་མཚན་ལ་ཏི་ཤི་ལ་སོགས་པའི་
མཚན་བྱིན་པ་མེད་ཀྱང་བླ་མ་འཕགས་པ་བོད་དུ་བྱོན་པའི་ཤུལ་དུ་སེ་ཆེན་གྱི་བླ་མཆོད་བླ་མའི་
གདན་ས་བ་ལྟ་བུར་མཛད་ཅེས་གསུངས་པའི་རྐྱེན་གྱིས་ཁྲི་པ་ལ་ཅུང་ཟད་བློ་དམིགས་པ་གཉིས་
སུ་གྱུར་ནའང་གདུང་རབས་ངོ་མཚར་བང་མཛོད་ལས། འཁོན་སྟོན་དཀོན་མཆོག་རྒྱལ་པོ་བ་རི་
བ༑ ༑ས་སྐྱའི་བླ་ཆེན་དཔོན་སློབ་རྩེ་མོ་དང་། །རྗེ་བཙུན་གྲགས་པ་ས་སྐྱ་པཎྜི་ཏ། །ཆོས་རྒྱལ་
འཕགས་པ་སློབ་དཔོན་རིན་རྒྱལ་དང་། །དྷརྨ་པཱ་ལ་ཤར་པ་འཇམ་དབྱངས་ཆེ། །བདག་ཉིད་
ཆེན་པོ་མཁས་བཙུན་ནམ་མཁའ་ལེགས། །འཇམ་དབྱངས་དོན་ཡོད་འགྲོ་མགོན་བསོད་ནམས་
པ༑ ༑ཏ་དབེན་བློ་རྒྱལ་ཏ་དབེན་ཀུན་རིན་པ། །གཞི་ཐོག་བློ་རྒྱལ་འཇམ་དབྱངས་རྣམ་རྒྱལ་
དང༑ ༑ཀུན་དགའ་དབང་ཕྱུག་རྒྱ་དཀར་ཤེས་རབ་མཚན། །བློ་གྲོས་རྒྱལ་མཚན་འཇམ་དབྱངས་
ཀུན་དགའི་ཞབས། །ངག་དབང་ཀུན་རིན་འཇམ་དབྱངས་སྐུ་མཆེད་སོགས། །སྔར་བྱུང་དཔལ་
ལྡན་ས་སྐྱའི་གདན་རབས་ཡིན། །ཞེས་མཐར་ཆགས་སུ་གདན་རབས་ཕུང་པོ་མིག་གི་གྲངས་
ཅན་དང་སོགས་པ་སྟེ་བསེ་རུ་དང་བཅས་དྲངས་པའི་སྐབས་སུ་གཅུང་རིན་ཆེན་རྒྱལ་མཚན་
གདན་རབས་ནང་དུ་གསལ་བ་དེ་ཤིན་ཏུ་ཁུངས་བཙན་དུ་བསམས་ཏེ་ཁྲི་པའི་དཀྱིལ་འཁོར་དུ་
བཞུགས་སུ་གསོལ་ལོ། །འོ་ན་གདན་སའི་ལོ་ཚིགས་ཇི་ལྟར་ཞེ་ན། མེ་མོ་ཡོས། ཕྱི་ལོ་༡༢༦༧
ནས་ཤིང་མོ་ཕག །ཕྱི་ལོ་༡༢༧༥བར་དུ་ཡིན་ནོ། །



དགུ་པ། དྷརྨ་པཱ་ལ་རཀྵི་ཏ་སྟེ་ཆོས་སྐྱོང་སྲུང་བ།
ཁྲི་ཆེན་དགུ་པ་བདག་ཉིད་ཆེན་པོ་དྷརྨ་པཱ་ལ་རཀྵི་ཏ་སྟེ་ཆོས་སྐྱོང་སྲུང་བ་ནི། སྐུ་གཞོན་
ནུའི་དུས་ནས་འགྲོ་བ་ལ་སྦྱོར་སྒྲོལ་ནུས་ཤིང་སེམས་ཅན་ཤི་གསོས་ཐོགས་གཏུགས་མེད་པར་
མཛད། བརྟུལ་ཞུགས་ཀྱི་སྤྱོད་པས་གདུག་ཅན་ཕས་ཀྱི་རྒོལ་བ་མང་པོ་ཚར་བཅད། འཁོར་
བྱ
（75)



དཔལ་ས་སྐྱའི་རིག་མཛོད།
གསུམ་ཉི་ཟེར་ལ་བཀལ། ཕྱག་མདའ་ས་ལ་བསྣུན་ཏེ་སྒྲུབ་ཆུ་བཏོན་པ་ལ་སོགས་པའི་གྲུབ་
པའི་མཚན་མ་བསམ་གྱིས་མི་ཁྱབ་པ་བསྟན་ཅིང་ཇོ་བོའི་ཞལ་གཟིགས་ལྟར་ཕྱག་རྡོར་དུ་གྲགས་
པའི་ཡབ་འགྲོ་མགོན་ཕྱག་ནའི་སྲས་སུ་བོད་ས་ཕོ་འབྲུག །ཕྱི་ལོ་༡༢༦༨ལོར་རིན་ཆེན་སྒང་
གི་གནས་དྲུག་ལྷ་ཁང་དུ་ངོ་མཚར་བའི་ལྟས་དང་བཅས་ཏེ་སྐུ་བལྟམས། བསྟན་སྲུང་རྒྱ་
མཚོའི་གཙོ་བོ་དཔལ་ལྡན་གུར་གྱི་མགོན་པོས་མི་དང་མི་ལབ་པའི་ཚུལ་གྱིས་ལུང་བསྟན་པ་དང་།
བར་ཆད་བསལ་བ་དང༌། གང་བཅོལ་བའི་ཕྲིན་ལས་ཐམས་ཅད་ཐོགས་མེད་དུ་བསྒྲུབས་པར་
གྲགས། དགུང་ལོ་དགུ་ཙམ་བཞེས་པ་ན་བླ་ཆེན་འཕགས་པ་རྒྱ་ཡུལ་ནས་ཡར་བྱོན་ནས་དབང་
རྒྱུད་མན་ངག་ལ་སོགས་པ་བསམ་གྱིས་མི་ཁྱབ་པ་གསན་ཏེ་མདོ་སྔགས་ཀྱི་གན་མཛོད་ཆེན་པོར་
གྱུར༑ བཅུ་གཅིག་པ་ལ་རྒྱུད་ཀྱི་རྒྱལ་པོ་རྩ་རྒྱུད་བརྟག་པ་གཉིས་པ་དང༌། ཐེག་པ་ཆེན་པོའི་
སེམས་བསྐྱེད་གསུངས་པས་སྐྱེ་རྒུ་ཐམས་ཅད་ངོ་མཚར་དང་དད་གུས་ཀྱི་དཔལ་ལ་སྦྱོར་བར་
མཛད། དགུང་ལོ་བཅུ་གསུམ་པ་ལ་གདན་སའི་ཁུར་བཞེས་ཏེ་བླ་ཆེན་འཕགས་པ་ཞི་བར་
གཤེགས་པའི་ཐུགས་དགོངས་ཡོངས་སུ་རྫོགས་ཐབས་ཀྱི་གསོལ་འདེབས་དང༌། ཆོས་འཁོར་
ཆེན་མོ་གནང་དུས་ཚོགས་པ་རབ་འབྱམས་ལ་ཚོགས་ཆོས་གསུངས་པས་ཐམས་ཅད་ཀྱི་ཐམས་
ཅད་ངོ་མཚར་ཏེ་ལྷར་བཅས་འགྲོ་བ་ཀུན་གྱི་སྐྱབས་མགོན་མཚུངས་ཟླ་མ་མཆིས་པར་འདུག་གོ་
ཞེས་ཤིས་བརྗོད་ཀྱི་མེ་ཏོག་མངོན་པར་འཐོར། གདན་ས་ཆེན་པོའི་ནང་རྟེན་ལྷ་ཆེན་དཔལ་
འབར། ཕྱི་རྟེན་གསེར་འབུམ་ཆེན་མོ་སོགས་བྱ་བ་ལས་ཀྱི་འཁོར་ལོ་རྒྱ་ཆེན་པོ་བསྒྲུབས། དེའི་
ངང་ནས་སླར་ཡང་སྔར་མ་གསན་པའི་ཆོས་དང་གདམས་པ་མ་ལུས་པ་བླ་ཆེན་ཡེ་ཤེས་རིན་ཆེན་
དཔལ་ལས་གསན་སྦྱོང་སྒོམ་གསུམ་མཛད། དེ་ནི་ཐོས་པས་མི་ངོམས་པའི་བྱང་ཆུབ་སེམས་
དཔའ་ས་གསུམ་པའི་ཡོངས་སྦྱོངས་ཀྱི་རྣམ་ཐར་བདག་གིར་བཞེས། དགུང་ལོ་བཅུ་བཞི་པ་ལ་རྒྱ་
ཡུལ་དུ་མི་དབང་རྒྱལ་པོ་ཆེན་པོ་སེ་ཆེན་གྱི་བསོད་ནམས་མགྲོན་དུ་ཕེབས་ཏེ་མཆོད་གནས་ཀྱི་
︽པ་
བ0)



གདན་རབས་ངོ་མཚར་བང་མཛོད།
གཙུག་ཏུ་བཀུར། སྐལ་ལྡན་འགྲོ་བ་བསམ་གྱིས་མི་ཁྱབ་པ་གྲོལ་བ་མཆོག་གི་ས་ལ་བཀོད། །
གོང་དུ་བླ་ཆེན་ཆོས་རྒྱལ་འཕགས་པའི་སྐུ་གདུང་རིང་བསྲེལ་བཞུགས་པའི་ནང་རྟེན་ཤེལ་གྱི་
མཆོད་རྟེན་ཆེན་མོ་སྲིད་ན་འགྲན་བྲལ་བ་ཞིག་མཁའ་ཁྱབ་འགྲོ་བའི་བསོད་ནམས་ཀྱི་རྟེན་དུ་
བཞེངས། ལོ་ལྔ་ཡི་རིང་གདན་ས་ཆེན་པོ་མེ་ཏོག་ར་བར་བཞུགས་ནས་རྟེན་དེ་ཉིད་བཞུགས་
པའི་གནས་གཙུག་ལག་ཁང་ཆེན་པོ་བཟོ་བཀོད་ངོ་མཚར་བ་ཞིག་ཀྱང་བཞེངས། འཇམ་དཔལ་
དབྱངས་དང་ཀུན་ཏུ་བཟང་པོའི་མཛད་པ་ལྟར་དེར་བསྟན་འགྲོའི་བྱ་བ་བརྗོད་དུ་མེད་པའི་ཡང་
བརྗོད་དུ་མེད་པ་རྒྱ་ཆེར་མཛད་ནས་སླར་བོད་དུ་གདན་བཏེགས་ཏེ་མདོ་ཁམས་སུ་ཕེབས་པ་ན་
དགུང་ལོ་ཉི་ཤུ་པ་བཞེས་པའི་མེ་མོ་ཕག །ཕྱི་ལོ་༡༢༨༧ལོའི་སྨལ་པོ་ཟླ་བའི་ཚེས་བཅོ་བརྒྱད་ལ་
མདོ་ཁམས་བྲེ་མཎྜལ་ཞེས་བྱ་བར་སྐུ་གདུང་གི་ཆ་ཤས་ཙམ་ཡང་ཐ་མལ་དུ་མ་ལྷག་པར་ཐམས་
ཅད་རིང་བསྲེལ་དུ་གྱུར་པ་ལ་སོགས་ངོ་མཚར་བའི་བཀོད་པ་བསམ་གྱིས་མི་ཁྱབ་པ་དང་བཅས་
པའི་སྒོ་ནས་གཟུགས་སྐུའི་བཀོད་པ་རེ་ཞིག་མྱ་ངན་ལས་འདས་པའི་ཚུལ་བསྟན་ཏོ། །འོ་ན་གདན་
སའི་ལོ་ཚིགས་ཇི་ལྟར་ཞེ་ན། ལྕགས་མོ་སྦྲུལ། ཕྱི་ལོ་༡༢༨༡ནས་མེ་མོ་ཕག །ཕྱི་ལོ་༡༢༨༧
བར་གདན་ས་མཛད་དོ། །



བཅུ་པ། ཤར་ཆེན་རིན་ཆེན་རྒྱལ་མཚན།
ཁྲི་ཆེན་བཅུ་པ་ཤར་ཆེན་རིན་ཆེན་རྒྱལ་མཚན་ནི། ཆོས་རྗེ་ས་སྐྱ་པཎྜི་ཏའི་བཤད་པའི་བརྒྱུད་
འཛིན་ཤར་ནུབ་གུང་གསུམ་ཞེས་པའི་གྲགས་སྙན་ཕྱོགས་སུ་རིང་བ་དེའི་དཀྱིལ་འཁོར་གྱི་ནང་གི་
ཤར་པ་དང་བརྒྱུད་དུ་འབྲེལ། དེ་ཡང་ཤར་པའི་གདུང་རབས་ནི་སྤྱན་རས་གཟིགས་དབང་བརྩེ་ཆེན་
)D



གདན་རབས་ངོ་མཚར་བང་མཛོད།
ཀུན་དགའ་སྙིང་པོའི་ཡུམ་གྱི་སྐུ་ཞང་གི་རིགས་ནས་ཡར་དེད་དེ་འོད་གསལ་ལྷ་ཆེན་རླངས་ཀྱི་གདུང་
རབས་སུ་གཏོགས། དེའི་ཚེ་བླ་མ་ཆེན་པོ་ཇོ་འབུམ་ཞེས་གྲགས་པ་ལ་སྲས་ལྕམ་སྲིང་ལྔ་བྱུང་བའི་
མཆོག་ཏུ་གྱུར་པ་ནི་བླ་མ་ཤར་པ་ཆེན་པོ་ཤེས་རབ་འབྱུང་གནས་དང་གཅུང་རྡོ་རྗེ་འོད་ཟེར་གཉིས་
ཡིན༑ ཁོང་གཉིས་ལས་གཅེན་གྱིས་ཆོས་རྗེ་ས་སྐྱ་པཎྜི་ཏའི་དྲུང་དུ་རབ་ཏུ་བྱུང་བར་མཛད་དེ། ཐོག་
མར་ཆོས་མངོན་པའི་གཞུང་ལུགས་རྣམས་ལ་ཐུགས་ལེགས་པར་སྦྱངས་ཤིང་ཕྱིས་མདོ་རྒྱུད་མན་
ངག་མཐའ་དག་མཁྱེན་པ་རབ་ཀྱི་མཐར་སོན་ཏེ་དཔལ་ལྡན་ས་སྐྱ་པཎྜི་ཏའི་ཐུགས་སྲས་ཀྱི་ཐུ་བོར་
གྱུར་པ་ཞིག་གོ །གཅུང་རྡོ་རྗེ་འོད་ཟེར་ནི་ཆོས་རྗེ་ས་སྐྱ་པཎྜི་ཏ་དང་བླ་མ་ཤར་པ་ཤེས་རབ་འབྱུང་
གནས་གཉིས་ཀྱི་དྲུང་དུ་རབ་ཏུ་བྱུང་ཞིང་ཆོས་རྗེ་ས་སྐྱ་པཎྜི་ཏའི་དྲུང་དུ་མདོ་རྒྱུད་མན་ངག་གི་ཚོགས་
གྲངས་མེད་ཞུས་ཏེ་མཐར་ཐུགས་རབ་ཏུ་ཚིམ་པར་གྱུར་པའི་སྐབས་སུ། ཆོས་རྗེ་ཉི་ཟླའི་འོད་ཟེར་
གྱིས༑ བདག་བློ་མུན་པའི་གདུང་བ་སེལ། །སྲིད་ཞིའི་འཇིགས་ལས་སྐྱོབ་མཛད་ལ། །བདག་ནི་
རྟག་ཏུ་སྤྱི་བོས་མཆོད། །ཞེས་པའི་ཚིགས་སུ་བཅད་པ་ཡང་དགྱེས་སྤྲོའི་ངང་གསུངས་སོ། །དེའི་ཚེ་
བླ་མ་ཤེས་རབ་འབྱུང་གནས་ཀྱིས་དཔོན་ཆེན་ཤཱཀྱ་བཟང་པོ་ལས་བླ་བྲང་ཤར་གཟིགས་ཏེ་བཞུགས་
པ་ནས་བཟུང་ཤར་ཆེན་ཞེས་པའི་མཚན་གྱི་ཅོད་པཎ་གངས་ཅན་གོ་ལའི་མཛེས་རྒྱན་དུ་སྤུད།།
དེ་ཡང་བླ་མ་ཤར་པ་ཤེས་རབ་འབྱུང་གནས་ཉིད་རབ་ཏུ་མ་བྱུང་གོང་ཇོ་སྲས་སུ་བཞུགས་པའི་
དུས་ན་སྒོམ་པ་སྐྱོབ་པའི་བུ་མོ་མ་གཅིག་འོད་མཛེས་ཞེས་བྱ་བ་ཁབ་ཏུ་བཞེས་པ་ལ། སྲས་རྗེ་
བཙུན་སྐྱབས་ཞེས་བྱ་བ་གཅིག་བྱོན་པ་ནི་འབྱོར་པ་ཕུན་སུམ་ཚོགས་ཤིང་ངང་ཚུལ་བཟང་། བླ་
མ་དང་དཀོན་མཆོག་ལ་དད་ཅིང་གུས། ཕོངས་པ་དང་དམན་པ་ཀུན་ལ་ཕན་འདོགས་པའི་བརྩེ་
བའི་ངང་ཚུལ་ཅན་གྱི་ཁྱིམ་པའི་བྱང་ཆུབ་སེམས་དཔའ་ཞིག་ཡིན་ནོ། །སྲས་རྗེ་བཙུན་སྐྱབས་
ཀྱིས་ཡུམ་ཤེས་རབ་བསྐྱེད་ཁབ་ཏུ་བཞེས་པ་ལས་སྲས་གསུམ་བྱུང་སྟེ་ཆེ་བ་གཅེན་བླ་མ་དུས་
འཁོར་བ་ཡེ་ཤེས་རིན་ཆེན། བར་པ་ཀུན་དགའ་སེང་གེ །ཆུང་བ་གཅུང་འཇམ་དབྱངས་རིན་ཆེན་



དཔལ་ས་སྐྱའི་རིག་མཛོད། །
རྒྱལ་མཚན་ཡིན། གཅེན་ཆེ་བ་བླ་མ་དུས་འཁོར་བ་ཡེ་ཤེས་རིན་ཆེན་ནི་སྐྱེས་བུ་དམ་པའི་ཚུལ་
དང་མཐུན་པར་ཡུམ་ལ་གནོད་པ་མེད་པར་སྐུ་བལྟམས་ཏེ་བླ་མ་བསམ་གཏན་གླིང་པ་ལ་བྱིན་
རླབས་དང་མཚན་འདོགས་པར་ཞུས་པས་མཚན་ཡང་དཀོན་མཆོག་རིན་ཆེན་ཞེས་བཏགས་
སོ༑ ༑དེ་ནས་རིམ་གྱིས་སྐུ་ནར་སོན་ཏེ་བླ་མ་ཤར་པ་ཆེན་པོ་སྐུ་མཆེད་ཀྱི་དྲུང་དུ་དགུང་ལོ་བཅུ་
བཞི་པ་ལ་རབ་བྱུང་མཛད་ནས་མཚན་ཡེ་ཤེས་རིན་ཆེན་དུ་བཏགས། སླར་ཡང་བླ་མ་ཆོས་ཀྱི་
རྒྱལ་པོ་འཕགས་པ་རིན་པོ་ཆེའི་དྲུང་ནས་མཁན་པོ་དང༌། མཆིམས་ནམ་མཁའ་གྲགས་ཀྱིས་
ལས་ཀྱི་སློབ་དཔོན་དང་། བླ་མ་དམ་པ་ཡེ་ཆེན་པོས་གསང་སྟོན་མཛད་ནས་དགུང་ལོ་ཉི་ཤུ་
ལོན་པ་ན་བསྙེན་པར་རྫོགས་ནས་ཚུལ་ཁྲིམས་ཀྱི་ཕུང་པོ་ཉེས་ལྟུང་གི་དྲི་མས་མ་གོས་པར་བསྲུངས་
ཤིང་གསུང་རབ་རྒྱ་མཚོའི་དོན་རྣམས་ཐུགས་སུ་ཆུད། བླ་མ་ཆོས་ཀྱི་རྒྱལ་པོ་འཕགས་པ་རིན་པོ་
ཆེ་གདན་ས་ཆེན་པོ་དཔལ་ལྡན་ས་སྐྱ་ལ་གདན་འདྲེན་པའི་ཆེད་དུ་ས་སྐྱ་པ་སྤྱིས་གོང་ལ་བརྫངས་
པ་ལྟར་ཕེབས། གོང་དུ་ཕེབས་མཚམས་བླ་མ་ཆོས་ཀྱི་རྒྱལ་པོ་རིན་པོ་ཆེའི་གོང་གི་གདན་སར་
རྒྱལ་པོའི་ལུང་གིས་བསྐོས་ཏེ་ཏི་ཤྲཱིའི་མཚན་དང༌། ཤེལ་གྱི་ཐམ་ཁ་ཆེན་པོ་གནང་། རྒྱལ་པོའི་
མངའ་འོག་ན་ཡོད་པའི་གནམ་མཆོད་པའི་བནྡེ་ཐམས་ཅད་ཤེས་སུ་ཆུག་ཅེས་པའི་འཇའ་ས་
ཕྱོགས་ཐམས་ཅད་དུ་བསྒྲགས་ཏེ་འཛམ་བུའི་གླིང་གི་སྐྱེ་བོ་ཕལ་ཆེ་བ་རྣམས་དངོས་དང་བརྒྱུད་
པའི་སྒོ་ནས་ཆོས་དང་ཟང་ཟིང་གི་ཕུན་སུམ་ཚོགས་པ་ལ་བཀོད་དེ་དགུང་ལོ་ཞེ་བདུན་པ་ལ་མྱ་
ངན་ལས་འདས་པའི་ཚུལ་བསྟན་པ་ཡིན་ནོ། །བར་པ་ཀུན་དགའ་སེང་གེ་ནི་ཐོག་མ་ཉིད་ནས་
རྒྱལ་བའི་སྲས་ཀྱི་རིགས་ལ་གནས་པ། རབ་ཏུ་བྱུང་བ་ལ་ལྷག་པར་ཐུགས་དད་པ་ཞིག་ཡིན་
ཡང་དགུང་ལོ་ཉི་ཤུ་རྩ་གཉིས་ཀྱི་བར་དུ་རབ་ཏུ་མ་བྱུང་ལ། དེ་ནས་བྱང་ཆུབ་སེམས་དཔའ་ཆེན་
པོ་ཁྲོ་ཕུ་བའི་དྲུང་དུ་མཁན་པོ་ཞུས་ཏེ་རབ་ཏུ་བྱུང་ནས་མངོན་པར་རྟོགས་པའི་རྒྱན་འགྲེལ་པ་དང་
བཅས་པ་ལ་ཐུགས་ལེགས་པར་སྦྱངས་ཏེ་སླར་ཡང་དཔལ་ལྡན་ས་སྐྱའི་ཆོས་གྲྭར་བླ་མ་ཡེ་ཆེན་
800)



གདན་རབས་ངོ་མཚར་བང་མཛོད།
པོ་ལ་མཁན་པོ་ཞུས་ཤིང་ལས་ཀྱི་སློབ་དཔོན་རྒྱལ་བ་གྲུབ། གསང་སྟོན་བླ་མ་འཇིམ་པ་ལ་ཞུས་
ནས་དད་པའི་དགེ་འདུན་བཅུ་ཕྲག་གཉིས་ལྷག་པའི་དབུས་སུ་བསྙེན་པར་རྫོགས་ཏེ་ཚུལ་ཁྲིམས་
ཀྱི་ཕུང་པོ་ལ་གཅེས་སྤྲས་སུ་མཛད་ཅིང་རིམ་པ་གཉིས་ཀྱི་ཏིང་ངེ་འཛིན་ལས་གཡེལ་བ་མེད་པར་
གྲགས། བླ་མའི་གསུང་བཞིན་གོང་ལ་བྱོན། མི་དབང་ཆོས་ཀྱི་རྒྱལ་པོའི་བླ་མཆོད་མཛད། སླར་
དབུས་གཙང་དུ་ཕེབས་ཏེ་མི་ལོ་ཉེར་དགུའི་རིང་འགྲོ་དོན་མཛད། མཐར་དགུང་ལོ་དྲུག་ཅུ་རྩ་བརྒྱད་
ལ་དགོངས་པ་གཞན་དོན་ལ་ཕེབས་པའི་ཚུལ་བསྟན་ཏོ། །གསུམ་པ་གཅུང་འཇམ་དབྱངས་
རིན་ཆེན་རྒྱལ་མཚན་ནི། བོད་ས་ཕོ་རྟ། ཕྱི་ལོ་༡༢༥༨ལོར་ངོ་མཚར་བའི་ལྟས་དང་བཅས་ཏེ་
བལྟམས། གཞོན་ནུ་ཉིད་ནས་མཐོང་ན་དགའ་ཞིང་ཀུན་གྱིས་ཡིད་དུ་འོང་བ་དང་། ཐུགས་ཀྱི་རྩལ་
ཆེ་ཞིང་སྤོབས་པ་ཕུན་སུམ་ཚོགས་པ་དང་། བཀུར་བར་འོས་པ་རྣམས་ལ་གུས་ཤིང་ཞེ་སར་
ལྡན་པ། མཁྱེན་རབ་དང་བརྩེ་བ་ཆེན་པོ་རང་བཞིན་གྱིས་གྲུབ་པ་ཞིག་ཡིན་ནོ། །སྐུ་ནར་སོན་
ནས་མཆོག་གི་སྤྲུལ་པའི་སྐུ་འགྲོ་མགོན་ཆོས་ཀྱི་རྒྱལ་པོས་ཐོག་དྲངས་པའི་བླ་མ་དགེ་བའི་བཤེས་
གཉེན་བཅུ་གསུམ་གྱི་དྲུང་དུ་བསྙེན་ཏེ་ཡོན་ཏན་དང་འཕྲིན་ལས་ཐམས་ཅད་ཡོངས་སུ་རྫོགས་པ་
ཐུགས་སུ་བྱོན་པ་ཡིན་ལ། དུས་གཅིག་གི་ཚེ་བླ་མ་ཆོས་ཀྱི་རྒྱལ་པོ་འཕགས་པ་རིན་པོ་ཆེའི་དྲུང་
དུ་ཕྱག་འཚལ་དུ་བྱོན་པས་ཐུགས་ཤིན་ཏུ་དགྱེས་ནས། ཁྱོད་གོ་ཆ་ཆེན་པོ་གྱོན་ལ་སློབ་གཉེར་
ལ་འབད་པ་ཐོན། དུས་ཚོད་གཅིག་ན་མིའི་རེ་མོས་འབབ་ཉེན་ཡོད་པ་ཡིན་ཞེས་སོགས་ཀྱི་སྒོ་
ནས་རྡོ་རྗེ་གདན་དཔལ་ས་སྐྱའི་གདན་ས་བ་བཅུ་པ་རུ་བསླུ་མེད་རྡོ་རྗེའི་ལུང་གི་ཅོད་པཎ་བསྩལ།
སྐུ་ཡི་དགུང་གྲངས་སུམ་ཅུ་བཞེས་པའི་ས་ཕོ་བྱི་བའི་ལོར་མི་ཡི་དབང་ཕྱུག་བསོད་ནམས་སྟོབས་
ཀྱིས་འཁོར་ལོས་བསྒྱུར་བའི་རྒྱལ་པོ་ཆེན་པོ་སེ་ཆེན་གྱི་བཀའ་ལུང་བཞིན་བྱང་ཕྱོགས་བོད་ཀྱི་རྡོ་
རྗེ་གདན་དཔལ་ལྡན་ས་སྐྱའི་གདན་ས་མཛད། ཉི་མ་རེ་རེ་ལ་ཆོས་ཀྱི་འཁོར་ལོའི་ཆོས་དུང་
ཆེན་མོ་ཚར་ལྔ་རེ་བུས། བླ་མ་ཆོས་ཀྱི་རྒྱལ་པོ་འཕགས་པ་རིན་པོ་ཆེ་དང་། བདག་ཉིད་ཆེན་པོ་



དཔལ་ས་སྐྱའི་རིག་མཛོད། །
དྷརྨ་པཱ་ལ་གཉིས་ཀྱི་ཕྱི་རྟེན་བཞུགས་པའི་གསེར་ཐོག་དང་གཡུ་ཐོག་ལ་སོགས་བཞེངས། སྤྲུལ་
པའི་ལྷ་ཁང་ཆེན་མོ་འདི་ཉིད་དཔོན་ཆེན་ཤཱཀྱ་བཟང་པོས་འགྲམ་བཏིང་། དཔོན་ཆེན་ཀུན་དགའ་
བཟང་པོས་ལེགས་པར་སྦྱངས་པའི་རྗེས་བླ་མ་ཤར་ཆེན་འཇམ་དབྱངས་རིན་ཆེན་རྒྱལ་མཚན་
གདན་ས་མཛད་པའི་དུས་སུ་བླ་མ་ཤར་པ་ཆེན་པོའི་ཞལ་ཏའི་འོག་དཔོན་ཆེན་ཨག་གླེན་གྱིས་ལྷ་
ཁང་ནང་གི་ས་རྒྱན། གནམ་རྒྱན། མཆོད་ཆ། ལོག་བྲིས་ལ་སོགས་པ་དང་ལྷ་ཁང་ཆེན་མོའི་མཐའི་
ལྕགས་རི་ཆེན་མོ་ཡང་བསྒྲུབས། གཞན་ཡང་བླ་མ་འདིས་སྤྲུལ་པའི་ལྷ་ཁང་གི་ཐིག་ཁང་ཆེན་
མོར་བརྟན་པའི་ཕྱིར་དང་མཛེས་པའི་རྒྱན་དུ་རྣལ་འབྱོར་རྒྱུད་མན་ཆད་ནས་འབྱུང་བའི་དཀྱིལ་
འཁོར་ཆེན་པོ་བརྒྱ་དང་བཞི་བཅུ་ཞེ་བརྒྱད། རིགས་བསྡུས་རྣམས་སོ་སོར་བགྲངས་ནས་དཀྱིལ་
འཁོར་དྲུག་བརྒྱ་དང་སུམ་ཅུ་རྩ་དགུ་བཞེངས། ལྷག་པར་བླ་མ་བདག་ཉིད་ཆེན་པོའི་སློབ་གཉེར་
གྱི་དབུ་འདོན་གཅེས་པའི་སྲོག་ལས་གཅེས་པར་བསྐྱངས། མདོར་ན་བདག་ཉིད་ཆེན་པོ་ཁྲི་ཆེན་
དྷརྨ་པཱ་ལ་དགོངས་པ་གཞན་དོན་དུ་གཤེགས་ནས་བླ་མ་བདག་ཉིད་ཆེན་པོ་གོང་དུ་བཞུགས་
པའི་དུས་དང་གདན་སར་ཕེབས་ནས་ཀྱང་བདག་ཉིད་ཆེན་པོ་ཐུགས་སྦྱོང་མཛད་པའི་བར་གྱི་རིང་
ལ་རྗེ་བཙུན་ས་སྐྱ་པའི་གདུང་བརྒྱུད་དྲི་མ་མེད་པ་རྣམས་དང་མཛད་པའི་འཕྲིན་ལས་མི་མཚུངས་
པ་མེད་པ་ཤར་ཆེན་འཇམ་དབྱངས་རིན་ཆེན་རྒྱལ་མཚན་ཞེས་གྲགས་པ་དེས་གདན་སའི་ཁུར་ཆེན་
པོ་བཞེས་པར་མཛད། གདན་ས་ཆེན་པོས་དབུས་བོད་ཁམས་ཐམས་ཅད་བདེ་ཞིང་སྐྱིད་པར་
བྱས༑ རྒྱལ་བུ་རིན་ཆེན་དང་སྒོམ་པ་དཔོན་པོ་ལ་སོགས་པའི་སྟོད་ཧོར་ནག་པོ་བཟློགས། དེའི་
ཚེ་གདན་ས་ཆེན་པོ་རུ་དགེ་འདུན་ཁྲི་ཕྲག་མང་པོ་ཁྲོམ་ཆེན་པོ་འཚོགས་པ་བཞིན་ཡོད་པ་ལ་བཙོན་
དུ་ཡོད་པའི་སྟོད་ཧོར་རྒྱལ་བུ་རིན་ཆེན་གྱིས་དམག་ཏུ་འཁྲུལ། ལྷ་ཁང་ཆེན་པོས་ཐོག་དྲངས་
གཙུག་ལག་ཁང་རྒྱ་ཁྱོན་ཤིན་ཏུ་ཆེ་བ་མཇལ་དུས་བཙོན་དུ་ཡོད་པའི་སྟོད་ཧོར་རྒྱལ་བུ་རིན་ཆེན་
གྱིས་རྫོང་དུ་འཁྲུལ་བའི་དེ་ལྟ་བུར་བྱུང་བའི་ཡི་གེ་རིང་། གདན་ས་ཆེན་པོ་ལ་བོར་རལ་འཁྱོམས་



གདན་རབས་ངོ་མཚར་བང་མཛོད།
གསུམ་མེད་པར་བསྐྱངས། མདོར་ན་ལུང་དང་རྟོགས་པའི་ཡོན་ཏན་ཕུན་སུམ་ཚོགས་པ་མངའ་
བས་དཔལ་ལྡན་ས་སྐྱ་པའི་བསྟན་པ་དང་མངའ་ཐང་ཡང་བླ་མ་ཤར་ཆེན་འདིའི་དུས་སུ་རྒྱས་
པ་ལགས་སོ་ཞེས་ཡར་ལུང་རྗེ་བརྒྱུད་ཤཱཀྱ་རིན་ཆེན་སྡེའི་ཞལ་སྔ་ནས་གསུངས་སོ། །འདི་ལྟ་བུའི་
བླ་མ་ཤར་པ་ཆེན་པོའི་བཀའ་དྲིན་གཞལ་ཟླ་བྲལ་བ་བསྐྱངས་པའི་བཀའ་དྲིན་དྲན་རྟེན་དུ་དུས་
ཕྱིས་ཤར་པའི་གདུང་བརྒྱུད་ཀྱི་བླ་མ་ཁྲི་འདོན་གྲུབ་པ་རྣམས་ཚོགས་ཀྱི་དཔོན་སོགས་མཛད་པའི་
ཚེ་བདག་ཉིད་ཆེན་པོ་ས་སྐྱ་པཎྜི་ཏའི་ཆོས་ཁྲི་ཆེན་མོའི་སྟེང་དུ་ཕེབས་ཆོག་པ་ཡང་ཡིན་ནོ། །
མདོར་ན་ཤར་ཆེན་འཇམ་དབྱངས་རིན་ཆེན་རྒྱལ་མཚན་གང་ཉིད་བླ་མ་ཆོས་ཀྱི་རྒྱལ་པོ་འཕགས་
པ་རིན་པོ་ཆེའི་སེང་གེའི་ཁྲི་ལ་བཞུགས་ཏེ་རྗེ་བཙུན་གོང་མ་བྱོན་ཟིན་པ་རྣམས་དང་མཚུངས་པར་
སྐྱེ་རྒུའི་རེ་བ་མ་ལུས་པ་རྫོགས་པར་མཛད་པ་དེའི་ཚེ། དུས་གསུམ་གཟིགས་པའི་བླ་མས་ལུང་
བསྟན་ཅིང་། །དགོངས་དོན་ཇི་བཞིན་བསྟན་རྒྱུན་རྒྱ་ཆེར་སྤེལ། །ཆོས་རྒྱལ་ཇི་བཞིན་སྐྱེ་རྒུས་
བསྟོད་གྱུར་བསྔགས། །རྒྱལ་སྲས་མཚུངས་བྲལ་བླ་མ་ལ་ཕྱག་འཚལ། །ཞེས་བླ་མ་ཤར་ཆེན་
འཇམ་དབྱངས་རིན་ཆེན་རྒྱལ་མཚན་གྱི་སྐུ་གསུང་ཐུགས་མཛད་པ་འཕྲིན་ལས་དང་བཅས་པ་ལ་
དེ་སྐབས་ཀྱི་བསྟོད་པ་བྱེད་པ་པོས་ཀྱང་བསྟོད་པར་བྱས་སོ། །དེ་ལྟར་ས་ཕོ་བྱི་བ། ཕྱི་ལོ་༡༢༨༨
ནས་མེ་མོ་བྱ་༡༢༩༧བར་གདན་ས་བ་མཛད་དེ་བླ་ཆེན་ཆོས་ཀྱི་རྒྱལ་པོའི་དགོངས་དོན་ཇི་བཞིན་
བསྟན་རྒྱུན་སྤེལ་ནས་མཐར་བདག་ཉིད་ཆེན་པོ་བཟང་པོ་དཔལ་དགུང་ལོ་བཞི་བཅུ་ཞེ་ལྔ་བཞེས་
པ་ལ་བྱང་ཕྱོགས་བོད་ཀྱི་གདན་ས་དཔལ་ལྡན་ས་སྐྱ་གཏད་དེ་གོང་མའི་གདན་ཞུ་ལྟར་མི་དབང་
ཆོས་རྒྱལ་ཆེན་པོའི་བསོད་ནམས་མགྲོན་དུ་ཕེབས། ཏི་ཤྲཱི་མཛད། ཆོས་ཀྱི་རྒྱལ་པོ་གོང་མས་
དབུས་པའི་སྐལ་ལྡན་འགྲོ་བ་གྲངས་ལས་འདས་པ་སྨིན་གྲོལ་གྱི་ས་ལ་བཀོད། མཐར་སྐུ་ཡི་
དགུང་གྲངས་བཞི་བཅུ་ཞེ་དགུ་བཞེས་པའི་མེ་ཕོ་རྟ། ཕྱི་ལོ་༡༣༠༦ལོར་ཤར་ཕྱོགས་རྒྱ་ཡི་ཡུལ་
དུ་དགོངས་པ་མྱ་ངན་ལས་འདས་པའི་ཚུལ་བསྟན་ཏོ། །



བཅུ་གཅིག་པ། བདག་ཉིད་ཆེན་པོ་བཟང་པོ་དཔལ།
1:|:
ཁྲི་ཆེན་བཅུ་གཅིག་པ་བདག་ཉིད་ཆེན་པོ་བཟང་པོ་དཔལ་ཞེས་མཚན་ཡོངས་སུ་གྲགས་པ་
དེ་ཉིད་ནི། བོད་ཆུ་ཕོ་ཁྱི། ཕྱི་ལོ་༡༣༦༢ལོར་ཆོས་ཀྱི་རྒྱལ་པོ་འཕགས་པ་རིན་པོ་ཆེ་དང་ཡུམ་མི་
གཅིག་པའི་གཅུང་སློབ་དཔོན་ཡེ་ཤེས་འབྱུང་གནས་དང་མ་གཅིག་ཇོ་མོ་འབུམ་མེར་གྲགས་པ་



གདན་རབས་ངོ་མཚར་བང་མཛོད།
གཉིས་ཀྱི་རིགས་སྲས་སུ་བོ་དོང་ཨེར་ངོ་མཚར་བའི་ལྟས་དང་བཅས་པའི་སྒོ་ནས་བལྟམས། བཅུ་
དྲུག་པའི་ཚེ་འཕགས་པ་རིན་པོ་ཆེ་གོང་ནས་གདན་ས་ཆེན་པོར་ཕེབས་པའི་ཚེ་དབང་རྒྱུད་མན་ངག་
ལ་སོགས་མཐའ་ཡས་པ་གསན། ལན་གཅིག་འཕགས་པ་རིན་པོ་ཆེས་རྗེ་འདི་ལ་ཡུན་རིང་དུ་
གཟིགས་ནས་མགོ་རེས་པུས་མོ་ལ་འབབ་པའང་སྲིད། ཡོན་ཏན་འབུང་ལ་སློབས། ཕྱག་ནའི་
རིགས་བརྒྱུད་ཡིན་ཟེར་བ་གཉིས་ལས་མི་འདུག །ཡེ་འབྱུང་གི་རིགས་བརྒྱུད་ཟེར་བ་མང་དུ་
འདུག་ཅེས་གདན་རབས་བཅུ་གཅིག་པ་དང་མཚན་མཆོག་གསུམ་ལྡན་གྱི་གདུང་བརྒྱུད་ཀྱི་ཆུ་བོ་
ཆེན་པོ་འབྱུང་བའི་རིགས་བསྐྲུན་བྱེད་པོ་མ་དྲོས་པ་ཉིད་དུ་བསླུ་མེད་རྡོ་རྗེའི་ལུང་གིས་བསྔགས།
སྐུ་ཡི་དགུང་གྲངས་ཉེར་གཅིག་བཞེས་པའི་ཚེ་མི་ཆེན་ཨ་བུས་གདན་དྲངས་ནས་གོང་ལ་ཕེབས།
རྗེ་འདི་ཉིད་གདུང་བརྒྱུད་རྣམ་པར་དག་པ་ཡིན་ནའང་ཞུས་སྟབས་འགའ་ཡི་དབང་གིས་རྒྱལ་པོ་
ཆེན་པོ་གཞན་ངོར་ཅུང་མ་བདེ་བའི་རྣམ་པ་བཟུང་ནས་རེ་ཞིག་སྨན་རྩེར་བརྫངས་སོ། །སྨན་རྩེའི་
ཡུལ་མཁར་མིག་ཆེན་མོར་སྦས་པའི་རྣལ་འབྱོར་གྱི་ཚུལ་གྱི་བཞུགས། དེ་ཡི་དུས་སུ་ཡི་དམ་གྱི་
ལྷ་སྒྲོལ་མ་ལ་ཡང་ཡང་གསོལ་བ་བཏབ་པས། ཉིན་གཅིག་ཉི་མ་ཤར་བ་དང་ལྷན་དུ་རྒྱ་མཚོའི་
མཐའ་ན་པདྨའི་སྡོང་པོ་ངོ་མཚར་རྨད་དུ་བྱུང་བ་ཞིག་གི་སྟེང་ན་རྗེ་བཙུན་མ་བཞུགས་ཏེ། ཕྱག་
གཡས་པ་བླ་མའི་སྤྱི་གཙུག་ཏུ་སྐྱབས་སྦྱིན་གྱི་ཚུལ་དུ་མཛད་ནས། བུ་འདོད་པས་ནི་བུ་ཐོབ་
འགྱུར་ཞིང་། །ནོར་འདོད་པས་ནི་ནོར་རྣམས་ཉིད་ཐོབ། །འདོད་པ་ཐམས་ཅད་ཐོབ་པར་འགྱུར་
ཏེ༑ ༑གེགས་རྣམས་མེད་ཅིང་སོ་སོར་འཇོམས་འགྱུར། །ཞེས་གསུངས་ཤིང་ལུང་བསྟན་དང་
དབུགས་དབྱུང་རྒྱ་ཆེར་ཐོབ། དེ་ཡི་ཚེ་བདག་ཉིད་ཆེན་པོ་འདི་དགུང་ལོ་ཉེར་བདུན་དུ་ཕེབས་སོ། །
འོན་ཀྱང་བསྟན་པ་སྤྱི་ཡོངས་སུ་དྷརྨ་པཱ་ལ་སྐུ་གཤེགས། བདག་ཉིད་ཆེན་པོ་བཟང་པོ་དཔལ་
སྨན་རྩེར་བཞུགས་ནས་ས་སྐྱ་པ་རང་གི་གདུང་བརྒྱུད་དངོས་གདན་ས་འཛིན་མཁན་མེད་པ་ལྟ་
བུར་ཅུང་ཟད་ཉག་ཕྲ་བར་གྱུར་པའི་སྐབས་སུ་གཞན་ངོ་ཙམ་ལས་དོན་དམ་དུ་མི་དབང་ཆོས་ཀྱི་



དཔལ་ས་སྐྱའི་རིག་མཛོད།
རྒྱལ་པོ་གོང་མའི་ཐུགས་ལ་བདག་ཉིད་ཆེན་པོ་བཟང་པོ་དཔལ་གདུང་བརྒྱུད་འཁྲུལ་མེད་ཡིན་
པའི་ངེས་ཤེས་ཀྱིས་ཕུག་གི་འབྲས་ཅན་ངོ་བོའི་རྒྱུ་བྱས། དཔོན་ཆེན་ཨག་གླེན་གྱིས་སེམས་ཀྱིས་
མ་བཟོད་ནས་དོ་དམ་ཆེར་མཛད། དེ་ཡི་གྲོགས་ཁམས་པ་དབོན་ནག་ཅེས་བྱ་བས་ཀྱང་རོགས་
བྱས་ནས་ས་སྐྱ་པའི་གྲོས་ལ་དབང་བ་རྣམས་བཀའ་བགྲོས་ཏེ་ཏི་ཤྲཱི་གྲགས་པ་འོད་ཟེར་གོང་ན་
བཞུགས་ཡོད་པ་ལ་ཞུ་ཡིག་ཕུལ་བ་ལྟར་གྱི་ཞུ་བསྐུལ་དང་། དྷརྨ་པཱ་ལའི་སྐུ་གདུང་ཐམས་ཅད་
རིང་བསྲེལ་དུ་སོང་བ་རྒྱལ་པོར་ཕུལ་བ་དང་། ཡང་ས་སྐྱ་པའི་རྗེ་བཙུན་མ་ཞིག་ཧོར་ཡུལ་དུ་
ཕེབས་པ་དེ་གཡང་ལ་ལྷུང་སྟེ་འདས་པ་ལ་འཇའ་འོད་དང་རིང་བསྲེལ་ལ་སོགས་པ་ངོ་མཚར་
གྱི་ལྟས་དུ་མ་བྱུང་བ་དང་། ལྷག་ཏུ་མཐུ་སྟོབས་ཀྱི་དབང་ཕྱུག་ཨ་གཉན་དམ་པས་ཆོས་སྐྱོང་ལ་
འཕྲིན་ལས་བཅོལ་བས། རྒྱལ་པོའི་ཕོ་བྲང་གི་སྟེང་དུ་ལྕགས་ཀྱི་བྱ་རོག་ཆེན་པོ་རི་བོ་ཙམ་བབས་
ཏེ་སྤུ་འགུལ་བ་ཙམ་གྱིས་ས་ཕྱོགས་ཐམས་ཅད་གཡོ་བ་དང་། གནམ་ཁའུ་བྲག་རྫོང་གི་རྡོ་ནག་
ལས་གྲུབ་པའི་ཆར་པ་དངོས་སུ་བབས་པ་སོགས་ཆོ་འཕྲུལ་སྣ་ཚོགས་བསྟན་པ་ལ་སོགས་པས་
གནས་སྐབས་འབྲས་ཅན་ཁྱད་པར་གྱི་རྒྱུ་བྱས་ནས་བདག་ཉིད་ཆེན་པོ་བཟང་པོ་དཔལ་དགུང་
ལོ་སོ་ལྔ་པ་ལ་སྨན་རྩེ་ནས་གདན། ཚུར་ལམ་སྔོན་གྱི་རྒྱལ་པོ་བོང་སྣ་ཅན་གྱི་མཁར་དང་། ཀོང་
ཇོའི་ཡབ་རྒྱ་རྗེ་བཙད་པོ་ཐང་ཐའི་ཛང་རྒྱལ་པོས་གནས་བརྟན་བཅུ་དྲུག་དབྱར་གནས་ལ་སྤྱན་
དྲངས་པའི་གནས་དང་། ལྷ་སའི་ཇོ་བོའི་སྐུ་ཡོལ་བཞུགས་ས། བྱང་སེམས་ཆོས་འཕགས་ཀྱིས་
རྟག་ཏུ་ངུ་ལ་ཤེར་ཕྱིན་གསུངས་ས་ལ་སོགས་པ་རྣམས་མཇལ་བཞིན་སོ་དྲུག་པ་ལ་མཆོད་ཡོན་
མཇལ། མི་དབང་གོང་མ་ཆེན་པོའི་གསུང་གིས་འཕགས་པ་ཏི་ཤྲཱིའི་དབོན་པོ་ཡིན་ངེས་སུ་འདུག །
ཁྱེད་ཀྱི་རིགས་བརྒྱུད་སྤེལ་ལ་ས་སྐྱར་གདན་ས་གྱིས་ཤིག་ཅེས་གསུངས་པའི་ལུང་དང་འཇའ་
ས་བཟང་པོ་དང་གནང་སྦྱིན་བསམ་གྱིས་མི་ཁྱབ་པ་ཕུལ། མཐར་དགུང་ལོ་སོ་བདུན་པ་ས་ཕོ་ཁྱི་
ཡི་ལོ་ལ་གདན་ས་ཆེན་པོ་དཔལ་ལྡན་ས་སྐྱར་ཕྱག་ཕེབས། ཤར་པ་འཇམ་དབྱངས་ཆེན་པོ་གཞི་
1:|
（gs



གདན་རབས་ངོ་མཚར་བང་མཛོད།
ཐོག་ན་བཞུགས་པའི་མདུན་ཡབ་མེས་ཀྱི་ཆོས་ཚུལ་མ་ལུས་ཐུགས་སུ་ཆུད་པར་མཛད། དགུང་
ལོ་ཞེ་ལྔ་པ་ལ་གདན་སའི་ཁུར་ཆེན་པོ་བཞེས། བསྟན་སྲུང་རྒྱ་མཚོའི་གཙོ་བོ་དཔལ་ལྡན་གུར་
གྱི་མགོན་པོས་མི་དང་མི་ལབ་པའི་ཚུལ་གྱིས་ལུང་བསྟན་པ་དང༌། བར་ཆད་བསལ་བ་དང་།
གང་བཅོལ་ཕྲིན་ལས་ཐམས་ཅད་ཐོགས་མེད་དུ་བསྒྲུབས་པར་གྲགས། ཆགས་ཐོགས་མེད་པའི་
མངོན་ཤེས་མངའ། གཞི་ཐོག་གི་གོ་སར་བྱོན་ཏེ་བསྟན་པའི་བྱ་བ་འཆད་ཉན་སྒོམ་སྒྲུབ། བླ་མ་
རྣམས་ཀྱི་དུས་མཆོད། དཀོན་མཆོག་གི་ཞབས་ཏོག །བུ་སློབ་ལྷ་སྡེ་མི་སྡེ་རྣམས་ཀྱི་མགོ་སྐྱོང་རན་
ཞིང་གཅེས་གཉེར་ལེགས་པར་མཛད། རྒྱལ་ཁམས་ཆེན་པོ་ཡང་ཆོས་བཞིན་དུ་བདེ་བར་འཇགས།
ཆོས་ཀྱི་རྒྱལ་པོ་འཕགས་པ་རིན་པོ་ཆེ་དང་རྗེ་བཙུན་སྒྲོལ་མས་ལུང་བསྟན་པ་ལྟར་རིགས་ཀྱི་སྲས་
ཀྱང་ཤིན་ཏུ་མང་བར་བསྐྲུན། སྐུ་གསུང་ཐུགས་ཀྱི་རྟེན་ཡང་བསམ་གྱིས་མི་ཁྱབ་པ་བཞེངས།
དུས་དེ་ཙ་ན་འཇིག་རྟེན་པའི་གཏམ་དུ་ཡང་བླ་མ་བདག་ཉིད་ཆེན་པོས་མི་དང་ལྷ་བཟོ་བ་ཡིན་ཞེས་
གྲགས། དགུང་ལོ་ང་གཉིས་པ་ལ་བསྙེན་པར་རྫོགས་ནས་མཚན་ཡང་ཨ་མོ་གྷ་དྷ་ཛ་ཤཱི་པཱ་ལ་ཞེས་
གསོལ། མདོར་ན་ས་ཕོ་ཁྱི། ཕྱི་ལོ་༡༢༩༨ནས་ཤིང་ཕོ་བྱི་བ། ཕྱི་ལོ་༡༣ ༢༤བར་གདན་ས་བ་
མཛད་དེ་མཐར་དགུང་ལོ་དྲུག་ཅུ་རྩ་གསུམ་བཞེས་པ་ཤིང་ཕོ་བྱི་བ། ཕྱི་ལོ་༡༣༢༤ལོར་གཞི་
ཐོག་གཟིམ་ཁང་དུ་ངོ་མཚར་བའི་རྟགས་བསམ་གྱིས་མི་ཁྱབ་པ་དང་བཅས་པའི་སྒོ་ནས་ཞི་བར་
གཤེགས་སོ། །



བཅུ་གཉིས་པ། མཁས་བཙུན་ཆེན་པོ་ནམ་མཁའ་ལེགས་པའི་རྒྱལ་མཚན།
。
ཁྲི་ཆེན་བཅུ་གཉིས་པ་མཁས་བཙུན་ཆེན་པོ་ནམ་མཁའ་ལེགས་པའི་རྒྱལ་མཚན་ཞེས་བྱ་བ་
ནི༑ བོད་ཤིང་མོ་སྦྲུལ། ཕྱི་ལོ་༡༣༠༥ལོར་ཡབ་བདག་ཉིད་ཆེན་པོའི་བཙུན་མོ་སྤྱི་གྲངས་ཀྱི་བཞི་
པ༑ ལུང་གིས་ཕུད་པའི་གསུམ་པ། མཚན་ནམ་མཁའ་རྒྱལ་མོར་གྲགས་པའི་སྲས་སུ་ལྷ་རྩེར་
88)



གདན་རབས་ངོ་མཚར་བང་མཛོད། །
སྐུ་བལྟམས་པའི་ཚུལ་བསྟན། སྐུ་གཞོན་ནུའི་དུས་ནས་མཁས་གྲུབ་ནོར་བཟང་དཔལ་ལ་སོགས་
པ་བསྟེན་ནས་ཐུགས་གཉེར་མཛད། སྐྱེས་ཐོབ་ཀྱི་ཤེས་རབ་ཕུན་སུམ་ཚོགས་ཤིང་ཡི་དམ་གྱི་
ལྷ་ཡི་བྱིན་རླབས་ལ་བརྟེན་ནས་སྤྱིར་ཤེས་བྱ་རིག་པའི་གནས་མཐའ་དག་དང་ཁྱད་པར་ཡབ་
མེས་ཀྱི་ཆོས་སྐོར་མ་ལུས་པའི་ཕ་རོལ་ཏུ་སོན་ཏེ་འཁོར་ལོ་ཆེན་པོའི་མངོན་རྟོགས་ལ་སོགས་
གསུང་རྩོམ་ཡང་ཅི་རིགས་མཛད། བསྟན་སྲུང་དབང་པོ་མགོན་པོ་གུར་ཞལ་གཉིས་ཤིན་ཏུ་འགོ་
བས་ནུས་པའི་མངའ་བདག་ཏུ་གྱུར། ཀུ་ཤ་ལ་གོ་ཐུག་རྒྱལ་པོས་ཤེལ་དམ་ཆེ་བ་དང་། ཀུན་
ཏིང་ཀུ་ཤྲཱིའི་མཚན་གསོལ། གཞི་ཐོག་གི་གདན་སར་དགུང་ལོ་ཉེར་གཅིག་པ་ནས་སོ་དགུའི་བར་
ཏེ་ལོ་བཅུ་དགུ་མཛད། དེ་དག་གི་སྐབས་སུ་བསྟན་པའི་བྱ་བ་འཆད་རྩོད་རྩོམ་གསུམ་དང་། རྒྱལ་
བའི་སྐུ་གསུང་ཐུགས་ཀྱི་རྟེན་བཞེངས་པ་སོགས་འཁོར་ལོ་གསུམ་གྱི་མཛད་འཕྲིན་རྒྱ་ཆེན་པོ་
བསྐྱངས། ཁྱད་པར་བྱང་པ་བདག་པོ་ཏ་དབེན་པས་གདན་ས་ཆེན་པོར་ཞབས་འདྲེན་ཚབས་ཆེས་
བསགས་པ་ལ་དམིགས་ཏེ་བསྟན་སྲུང་དབང་པོ་གུར་གྱི་མགོན་པོའི་འབུར་སྐུ་ལྕམ་དྲལ་ལས་
མཁན་དང་བཅས་པ་བཞེངས་ནས་རབ་གནས་མཛད་པ་དང་དུས་མཚུངས་པར་བྱང་པ་ཏ་དབེན་
པ་མངོན་སུམ་དུ་ཚར་བཅད། བསྟན་སྲུང་རྒྱ་མཚོའི་དཀྱིལ་འཁོར་རྣམས་ལ་མི་ལ་མིས་ལབ་པ་
བཞིན་གང་བཅོལ་ཐོགས་མེད་དུ་བསྒྲུབས་པས་མཐུ་སྟོབས་ནུས་པའི་ཕ་རོལ་ཏུ་སོན་པའི་གྲགས་
དཀར་ཕྱོགས་མེད་དུ་ཁྱབ། མདོར་ན་གང་དག་ནག་པོའི་ཕྱོགས་སུ་གཏོགས་པའི་གདུག་ཅན་མི་
དང་མི་མ་ཡིན་པ་མཐའ་དག་མངོན་སྤྱོད་དྲག་པོའི་འཕྲིན་ལས་ཀྱི་སྒོ་ནས་ཚར་བཅད་པ་དང་།
ཐུབ་བསྟན་ལ་མངོན་པར་དགའ་བའི་དཀར་ཕྱོགས་ཀྱི་ལྷ་དང་སྲུང་མ་ཐམས་ཅད་བསྟན་འགྲོའི་
བདེ་སྐྱིད་སྤེལ་བ་ལ་མངའ་གསོལ་ཞིང་དབུ་འཕང་བསྟོད། ཁྱད་པར་དུ་ཡང་ཟབ་གསང་མཁའ་
འགྲོའི་སྙིང་ཁྲག་སྙན་རྒྱུད་ཟབ་མོའི་མན་ངག་རྣམས་རང་གིས་ཐུགས་ཉམས་སུ་བཞེས་ཏེ་གྲུབ་
པའི་གོ་འཕང་མཐོན་པོར་གཤེགས། གཞན་སྐལ་ལྡན་གྱི་གདུལ་བྱ་རྣམས་ལ་ཚུལ་དེ་བཞིན་



དཔལ་ས་སྐྱའི་རིག་མཛོད།
གདམས་ཏེ་ཀུན་ཀྱང་སྨིན་གྲོལ་གྱི་ས་ལ་བཀོད། མདོར་ན་ཤིང་མོ་གླང༌། ཕྱི་ལོ་༡༣༢༤ནས་
ཆུ་ཕོ་རྟ། ཕྱི་ལོ་༡༣༤ ༢བར་གདན་ས་མཛད་དེ་མཐར་དགུང་ལོ་སོ་དགུ་བཞེས་པའི་ཆུ་མོ་ལུག །
ཕྱི་ལོ་༡༣༤ ༣ལོའི་ཟླ་བ་དགུ་པའི་ཚེས་བརྒྱད་ལ་གཞི་ཐོག་གཟིམ་ཁང་དུ་ངོ་མཚར་བའི་ལྟས་
དང་བཅས་པའི་སྒོ་ནས་བདེ་བར་གཤེགས་པའི་ཚུལ་བསྟན་ཏོ། །
1:|:
།



བཅུ་གསུམ་པ། བདག་ཉིད་ཆེན་པོ་འཇམ་དབྱངས་དོན་ཡོད་རྒྱལ་མཚན།
ཁྲི་ཆེན་བཅུ་གསུམ་པ་བདག་ཉིད་ཆེན་པོ་འཇམ་དབྱངས་དོན་ཡོད་རྒྱལ་མཚན་ནི། བོད་ །
ལྕགས་ཕོ་ཁྱི། ཕྱི་ལོ་༡༣༡༠ལོར་ངོ་མཚར་བའི་ལྟས་བཅས་ཞ་ལུ་ཁང་གསར་དུ་སྐུ་བལྟམས།
བླ་མ་འདི་ཡབ་ཆེན་བདག་ཉིད་ཆེན་པོ་བཟང་པོ་དཔལ་གྱི་བཙུན་མོ་དྲུག་པ། ཞ་ལུ་སྐུ་ཞང་



དཔལ་ས་སྐྱའི་རིག་མཛོད། །
མགོན་པོ་དཔལ་གྱི་སྲས་མོ་མ་གཅིག་གཞོན་འབུམ་ཞེས་བྱ་བ་ལ་སྲས་སྐུ་མཆེད་གསུམ་འཁྲུངས་
པའི་བར་པ་ཡིན། སྐུ་མཛེས་ཤིང་བརྗིད་ཆགས་པ། མཐོང་བ་ཙམ་གྱིས་སྐྱེ་བོ་ཀུན་གྱི་ཡིད་
འཕྲོག་ཅིང་བྲམ་ཟེ་སྐྱེ་བ་བདུན་པའི་མཚན་ཉིད་མངའ། གསུང་སྙན་ཞིང་གདངས་ཟབ་
ལ་བརྗོད་པ་དག་པ། ཐུགས་རང་བཞིན་གྱིས་སྙིང་རྗེ་ཆེ་ཞིང་བྱམས་པའི་སྟོབས་མངའ་བའི་རྒྱུ་
ཅན་ལས་འགྲོ་བ་ཀུན་གྱི་རྩ་ལག་ཏུ་གྱུར་པ་སྟེ། གཞོན་ནུའི་དུས་ཉིད་ནས་སངས་རྒྱས་ཀྱི་བསྟན་
པ་ལ་དད་གུས་དང་སྲི་ཞུ་ཆེ་ཞིང་། ཡབ་མེས་ཀྱི་ཆོས་སྐོར་མཐའ་དག་གི་ཕ་རོལ་ཏུ་སོན། གཞན་
ཡང་མཁན་ཆེན་བསོད་ནམས་གྲགས་པ། བླ་མ་དཔལ་ལྡན་སེངྒེ། དཔང་ལོ་བློ་གྲོས་བརྟན་པ།
བྲག་ཁ་བ་གྲགས་པ་སེངྒེ། རྒྱལ་སྲས་ཐོགས་མེད་པ་ལ་སོགས་པ་གུས་པས་བསྟེན་ནས་སེམས་
བསྐྱེད་དང་དབང་དང་ཁྲིད་དང་ལུང་དང་མན་ངག་བཤད་བཀའ་དང་བཅས་པ་ལེགས་པར་
གསན་ནས་མཁྱེན་པའི་གཏེར་མཛོད་གྲོལ། དེ་ལྟར་ཐོས་བསམ་གྱི་སྒྲོ་འདོགས་ལེགས་པར་
ཆོད་པར་མཛད་ནས་གཞན་ལ་འཆད་པ་དང་། རྩོད་པ་དང་། རྩོམ་པ་ལ་སོགས་པ་གང་ལ་ཡང་
ཐོགས་པ་མི་མངའ་བས་ཚོགས་ཆོས་སུ་རྣམ་འགྲེལ། རིགས་གཏེར། མངོན་པ་གོང་འོག །
སྤྱོད་འཇུག །མདོ་སྡེ་རྒྱན། ཐུབ་པ་དགོངས་གསལ་ལ་སོགས་པ་གསུངས་ཏེ་ཉིན་རེར་ཆོས་
དུང་ཐེངས་བདུན་རེ་བུད་དེ་ཆོས་ཐུན་ཚར་བདུན་རེ་མ་ཆག་པར་མཛད། གཞན་ཡང་གང་ལ་གང་
འདོད་ཀྱི་ཆོས་རྒྱུན་རྒྱ་ཆེན་པོ་མཛད་དེ་རྒྱལ་བསྟན་ཉིན་མོ་ལྟར་ཆེས་ཆེར་གསལ་བར་མཛད་
པས་ཆེན་པོ་རྒྱ་ཡི་ཡུལ་ཚུན་ཆད་དུ་བླ་མ་འཇམ་དཔའི་དབྱངས་ཞེས་ཡོངས་སུ་གྲགས། སློབ་
མ་ལས་དག་རྣམས་ཀྱིས་འཇམ་དཔལ་སྨྲ་བའི་སེང་གེ་རུ་དངོས་སུ་མཐོང་། ཟང་ཟིང་གི་དངོས་
པོ་ཅི་བྱུང་ཐམས་ཅད་ཀྱང་དཀོན་མཆོག་མཆོད་པ་དང་དགེ་འདུན་གྱི་སྡེ་བཙུགས་པ། བཀའ་
བ སྟན་བཅོས་འགྱུར་རོ་ཅོག་བཞེངས་པ་དང༌། སྦྱིན་གཏོང་ལ་སོགས་པ་གཞན་དོན་གྱི་ཆེད་ཁོ་
ན་མཛད་པ་མ་གཏོགས་རང་དོན་དུ་འཛིན་ཆགས་ཅུང་ཟད་ཀྱང་མི་མངའ། ཁ་བ་ཅན་གྱི་སྐྱེ་རྒུ་
ནི



གདན་རབས་ངོ་མཚར་བང་མཛོད།
རྣམས་ཀྱི་ཕན་བདེའི་རྩ་ལག་གཅིག་པུ་རྗེ་བཙུན་ས་སྐྱ་པའི་གདུང་རྒྱུད་འདི་ཉིད་ཡིན་པ་བཞིན་
རིགས་ཀྱི་སྲས་རྒྱལ་མཚན་རྣམ་གཉིས་བསྐྲུན་པར་མཛད། ཕྱིས་སུ་མཁན་ཆེན་བསོད་ནམས་
གྲགས་པའི་དྲུང་དུ་གཅུང་བླ་མ་དམ་པ་དང་ལྷན་ཅིག་བོ་དོང་བྱ་རྒོད་གཤོང་དུ་བསྙེན་རྫོགས་
མཛད། མདོར་ན་ཆུ་ཕོ་རྟ། ཕྱི་ལོ་༡༣༤ ༢ནས་ཤིང་ཕོ་སྤྲེལ། ཕྱི་ལོ་༡༣༤༤བར་གདན་ས་
མཛད་དོ། །དེ་ལྟར་ལུགས་གཉིས་ཀྱི་སྒོ་ནས་རྒྱལ་བའི་བསྟན་པ་ཆེས་ཆེར་གསལ་བར་མཛད་
པའི་གྲགས་སྙན་ལྷ་རྣམས་ཀྱིས་ཕྱོགས་ཀུན་ཏུ་བསྒྲགས་པས་ས་ཡི་བདག་པོ་ཆེན་པོའི་ལུང་བཟང་
པོ་ཡང་ཕེབས། ཏ་དབེན་གུ་ཤྲཱིའི་མཚན་དང་། ཤེལ་གྱི་དམ་ཁ་རྣམས་གནང་ནས་བསྟན་པའི་
བདག་པོར་མངའ་གསོལ། མདོར་ན་བླ་མ་འདི་ཡི་རྣམ་ཐར་ནི་འཇམ་དཔལ་ཞིང་བཀོད་ནས་
བཤད་པ་བཞིན་དང་། མདོ་སྡེ་རྣམས་ཀྱི་ཞུ་བ་པོ་དང༌། འཁོར་དང་། སྡུད་པ་པོ་འཇམ་དཔལ་
དུ་གྲགས་པའི་བྱང་ཆུབ་སེམས་དཔའ་ཆེན་པོ་དེའི་རྣམ་ཐར་དང་ཚུལ་མཚུངས་པ་ཡིན་ནོ་ཞེས་
ལྷ་དང་བཅས་པའི་འཇིག་རྟེན་དུ་གྲགས་སོ། །དེ་ལྟར་བསྟན་པ་དང་འགྲོ་བའི་དོན་རྒྱ་ཆེན་པོ་
བསམ་གྱིས་མི་ཁྱབ་པ་མཛད་ནས་དགུང་ལོ་སུམ་ཅུ་སོ་ལྔ་བཞེས་པའི་ཤིང་ཕོ་སྤྲེལ། ཕྱི་ལོ་༡༣༤ ༤
ལོའི་ཟླ་བ་ལྔ་པའི་ཚེས་བཅུ་གཅིག་ལ་རིན་ཆེན་སྒང་བླ་བྲང་གི་གཟིམ་ཁང་གོང་མར་སྐུ་གཤེགས་
ནས་པུར་ཞུ་བའི་དུས་སུ་དུ་གསེབ་ནས་བདག་ཉིད་ཆེན་པོ་འདི་ཉིད་འཇམ་དབྱངས་སྨྲ་བའི་སེངྒེའི་
རྣམ་པར་བྱས་ནས་བར་སྣང་ལ་བྱོན་པ་དེར་འདུས་ལས་ཅན་གདུལ་བྱ་ཀུན་གྱིས་མངོན་སུམ་
དུ་མཐོང་ངོ༌། །



བཅུ་བཞི་པ། དཔལ་ལྡན་བླ་མ་དམ་པ་བསོད་ནམས་རྒྱལ་མཚན།
ཁྲི་ཆེན་བཅུ་བཞི་པ་ཆོས་རྗེ་དཔལ་ལྡན་བླ་མ་དམ་པ་བསོད་ནམས་རྒྱལ་མཚན་ནི། བོད་
ཆུ་ཕོ་ཁྱི། ཕྱི་ལོ་༡༣༡༢ལོར་ཞ་ལུ་ཁང་གསར་དུ་སྐུ་བལྟམས་པའི་ཚུལ་བཟུང་། འཁྲུངས་མ་
ཐག་ནས་འགྲོ་བ་ཀུན་གྱི་ཡིད་དུ་འོང་ཞིང་མཛེས་པ། སྐྱོན་གྱི་རྣམ་པ་མེད་ཅིང་ཡོན་ཏན་དུ་



གདན་རབས་ངོ་མཚར་བང་མཛོད། །
མས་རྒྱུད་ཕྱུག་པ། སྨྲ་ཤེས་པ་ནས་དབེན་པ་ལ་དགའ་ཞིང་བརྐམ་ཆགས་མེད་པ། ཡོན་ཏན་
བཞེས་པ་ལ་བརྩོན་ཅིང་བྱིས་པའི་སྤྱོད་པ་ལས་འདས་པ། སྐུ་གསུང་ཐུགས་ཀྱི་རྩལ་སྟོབས་ཆེ་
ཞིང་སྤོབས་པ་ཕུན་སུམ་ཚོགས་པ། ཏིང་ངེ་འཛིན་དུ་མར་མངའ་བརྙེས་ཤིང་མངོན་པར་ཤེས་
པ་དང་ལྡན་པ་ཞིག་གོ །དགུང་ལོ་གསུམ་པ་ལ་སྒྲོ་མོན་གྱི་བླ་མ་བཟང་པོ་པ་ལས་ས་ལུགས་
ཀྱི་འཇམ་དཔལ་ཨ་ར་པ་ཙ་ནའི་ལུང་དང་གདམས་པ་མནོས་ཏེ་སྒྲུབ་པ་མཛད་པས་ཡི་དམ་གྱི་
ལྷས་བྱིན་གྱིས་བརླབས་པས་ཐོགས་མེད་ཀྱི་སྤོབས་པ་རྙེད། བརྒྱད་པ་ལ་བླ་མ་རིན་ཆེན་དཔལ་
བཟང་པོའི་དྲུང་དུ་ཐུགས་རྗེའི་དབང་ཕྱུག་གི་དམར་ཁྲིད་ཞུས་པས་འཇམ་དཔལ་དབྱངས་ཀྱི་
ཞལ་མངོན་སུམ་དུ་གཟིགས། དེའི་རྒྱུ་ཅན་ལས་ཏིང་ངེ་འཛིན་གྱི་སྒོ་བསམ་གྱིས་མི་ཁྱབ་པ་
ཐུགས་རྒྱུད་ལ་འཁྲུངས། བཅུ་གཅིག་པ་ལ་བླ་ཆེན་ཀུན་བློ་བསྙེན་རྫོགས་སླད་བོད་དུ་བྱོན་པའི་
དྲུང་དུ་དགེ་བསྙེན་ཞུས། བཅུ་བདུན་པ་ལ་གངས་ཅན་གྱི་འདུལ་འཛིན་ཆེན་པོ་མཁན་ཆེན་
བསོད་ནམས་གྲགས་པས་མཁན་པོ། མཁས་མཆོག་དཔལ་ལྡན་སེངྒེས་ལས་སློབ། བླ་མ་བཟང་
པོ་འོད་ཀྱིས་གྲིབ་ཚོད་པ་མཛད་དེ་རབ་ཏུ་བྱུང་བས་མཚན་བསོད་ནམས་རྒྱལ་མཚན་དཔལ་བཟང་
པོ་ཞེས་གསོལ། ཉི་ཤུ་པའི་དུས་སྔར་གྱི་མཁན་སློབ་གཉིས་དང་། གྲིབ་ཚོད་པ་བླ་མ་དོན་
གསལ་བ། གྲོགས་དན་པ་བླ་མ་གྲུབ་རྒྱལ་བ་ལ་སོགས་པ་དད་པའི་དགེ་འདུན་མཁས་ཤིང་
བཙུན་ལ་བསྟན་པ་འཛིན་པའི་གནས་བརྟན་ཆེན་པོ་བཅུ་བདུན་ཙམ་གྱིས་དབུས་སུ་བོ་དོང་བྱ་
རྒོད་གཤོངས་ཀྱི་གཙུག་ལག་ཁང་དུ་གཅེན་འཇམ་པའི་དབྱངས་དོན་ཡོད་རྒྱལ་མཚན་དང་ལྷན་
དུ་བསྙེན་པར་རྫོགས་པར་མཛད། གཞན་ཡང་ཡོངས་འཛིན་དམ་པ་གྲུབ་ཆེན་བྲག་ཕུག་པ།
དཔང་ལོ། ལོ་ཆེན་བྱང་རྩེ། བུ་སྟོན། རྒྱལ་སྲས་ཐོགས་མེད། དམ་པ་བྲག་ཕུག་པ། མཁན་ཆེན་
བསོད་ནམས་བཟང་པོ། དཔལ་ལྡན་སེང་གེ་ལ་སོགས་ལས་མདོ་རྒྱུད་མན་ངག་དང་བཅས་པ་
རྣམས་ཀྱི་ཟབ་དོན་བླངས། མཁྱེན་པའི་གཏེར་མཛོད་གྲོལ། ཟབ་དོན་མ་ལུས་པའི་གན་མཛོད་



དཔལ་ས་སྐྱའི་རིག་མཛོད།
ཆེན་པོར་གྱུར། མདོར་ན་རྗེ་སྟག་ལུང་པ་དང་ཀུན་མཁྱེན་པདྨ་དཀར་པོ་ལ་སོགས་ཀྱིས་གསུངས་
པ་ལྟར་མཁྱེན་རབ་ས་སྐྱ་པཎྜི་ཏ་དང་མཉམ་པར་གྱུར། ཁྱད་པར་དུ་སྐུ་ཚེ་འདི་ཉིད་ལ་གྲུབ་པའི་
ས་ཆེན་བརྙེས་ཏེ་རྡོ་རྗེ་འཛིན་པ་ཆེན་པོ་རུ་གྱུར་ཞིང་མཁས་གྲུབ་ཀྱི་སྐྱེས་བུ་དམ་པ་རྣམས་ཀྱི་གཙུག་
གི་རྒྱན་དུ་གྱུར་པ་རྒྱལ་བ་བྲག་ཕུག་པ་ཆེན་པོ་བསོད་ནམས་དཔལ་བའི་དྲུང་དུ་རྗེ་བཙུན་ས་སྐྱ་
པ་ཆེན་པོ་ལ་དམ་ཆོས་སྒོ་སྐྱེལ་གྱི་ཚུལ་དུ་རྣལ་འབྱོར་གྱི་དབང་ཕྱུག་གྲུབ་ཆེན་བིར་ཝ་པ་རྡོ་སྐུ་ལས་
བཞེངས་ཏེ་བོད་ཀྱི་རྡོ་རྗེ་གདན་དཔལ་ལྡན་ས་སྐྱ་རུ་གདུགས་ཀྱི་ཉི་མ་སྟོང་པ་རྩེ་མོའི་གྲངས་ཀྱི་
རིང་བཞུགས་ནས་བསྩལ་བའི་ཚེ་གཅིག་ལུས་གཅིག་ལ་འཚང་རྒྱ་བའི་གདམས་ངག་གསུང་ངག་
རིན་པོ་ཆེ་གཞུང་ཁྲིད་ཡོངས་སུ་རྫོགས་པ་ཆ་ལག་དང་བཅས་པ་ཉམས་ཁྲིད་ཀྱི་ཚུལ་དུ་གསན་
སྒོམ་མཐར་ཕྱིན། དེ་ཡི་དུས་སུ་གྲུབ་ཆེན་བྲག་ཕུག་པས་ས་སྐྱ་པ་ལ་སྔར་ཡང་བཟང་ངན་གྱི་
གནས་ཚུལ་འདི་ལྟ་བུ་བྱུང་ཞེས་སྔར་གྱི་གནས་ཚུལ་འགའ་རེ་དང་། ད་ལོ་བཅུ་ཙམ་ནས་ས་སྐྱ་པ་
ལ་འདི་ལྟར་འབྱུང་ཞེས་སོགས་མ་འོངས་མངོན་སུམ་དུ་མཁྱེན་པའི་ལུང་བསྟན་དུ་མ་དང༌།
ཁྱད་པར་དུ་ཆོས་རྗེ་ཉིད་ལ་ཧོར་གྱིས་གདན་འདྲེན་ཡོང་། དེར་འབྱོན་ནའང་འགྲོ་དོན་ཆེན་པོ་ཡོང་།
འོན་ཀྱང་སྐུ་ཚེ་ཐུང་བར་འདུག །འབྱོན་མི་འབྱོན་ཆོས་རྗེ་ཉིད་ལ་དབང་པར་འདུག །སྤྱིར་ཁྱེད་
ཀྱིས་བསྟན་པ་ལ་འཕྲིན་ལས་རྒྱ་ཆེན་པོ་འོང་བར་གདའ། ཁྱད་པར་དུ་གསུང་ངག་རིན་པོ་ཆེའི་
བརྒྱུད་འཛིན་ཆེན་པོར་འགྱུར་བར་གདའ་བས་ད་ཆོས་བདག་པོ་ལ་འཕྲོད་པ་ཡིན་པས་གསུང་
ངག་གི་བསྟན་པ་དར་རྒྱས་སུ་མཛད་པར་ཞུ་ཞེས་པའི་ལུང་བསྟན་དང་རྣལ་འབྱོར་གྱི་དབང་ཕྱུག་
གྲུབ་ཆེན་བིར་ཝ་པའི་སྙན་བརྒྱུད་མན་ངག་ཟབ་མོའི་ཆོས་བདག་ཏུ་དབང་བསྐུར་རོ། །མདོར་
ན་རྗེ་འདིས་བོད་ན་བཞུགས་པའི་མདོ་རྒྱུད་མན་ངག་མ་ལུས་པ་གསན་པར་གྲགས། དགུང་
གྲངས་ཉེར་དྲུག་ཡན་ཆད་དུ་གདན་ས་ཆེན་པོ་དང་། བོ་དོང་ཨེ། བྱང་ཆུབ་ལུང་དང་། ཚ་མོ་རོང་
གི་རྫོང་། བྲག་ཁ་དང་། ན་བཟའ་བྲག་ཕུག་ལ་སོགས་རྣམས་སུ་བཞུགས་ནས་འཆད་རྩོད་རྩོམ་



གདན་རབས་ངོ་མཚར་བང་མཛོད།
གསུམ་ལ་སོགས་པའི་སྒོ་ནས་བསྟན་པ་དང་འགྲོ་བའི་བྱ་བ་བསམ་གྱིས་མི་ཁྱབ་པ་ཁོ་ནས་ཉིན་
མཚན་འདའ་བའི་མཛད་པ་མཛད། དགུང་ལོ་ཉེར་བདུན་བཞེས་པའི་ཚེ་ལོ་གཅིག་ལ་ཧོར་གྱི་
གདན་ཞུ་པ་ལན་གསུམ་བྱུང་ཡང་སྔར་བྲག་ཕུག་པའི་ལུང་བསྟན་ཐུགས་ལ་འཁྲུངས་ཏེ་ཐབས་
སྣ་ཚོགས་ཀྱིས་བཟློག་པར་མཛད། དབུས་གཙང་གི་སྡེ་དཔོན་དུ་མས་སྤྱན་དྲངས་ཏེ་མཆོད་
གནས་ཀྱི་ཕུད་དུ་བཀུར། སྐལ་ལྡན་རྣམས་ལ་ཟབ་རྒྱས་ཆོས་ཀྱི་སྦྱིན་པ་ཕུལ་དུ་བྱུང་བས་ཚིམ་
པར་མཛད། ལྷ་སར་ཕེབས་ཏེ་ཇོ་བོ་རིན་པོ་ཆེ་ལ་གསེར་ཆབ་གསོལ། བསྟོད་པ་སྡེབ་ལེགས་
རྒྱན་གྱིས་བཀྲ་བ་ཞིག་མཛད་དེ་གསོལ་བ་བཏབ་པས་ནམ་མཁའ་ལས་འཇའ་དང་མེ་ཏོག་གི་
ཆར་བབས་པ་སོགས་ངོ་མཚར་བའི་ལྟས་དུ་མ་ཞིག་བྱུང་བས་ཐམས་ཅད་ངོ་མཚར་དུ་གྱུར། །
བསམ་ཡས་སུ་ཕེབས་ཏེ་མཁན་ཆེན་བོ་དྷི་ས་ཏྭའི་དབུ་ཐོད་སྤྱན་དྲངས་ཏེ་གཟུངས་དང་རྟེན་ཁྱད་
པར་ཅན་མང་པོ་ནང་བཞུགས་སུ་གསོལ་ཏེ་མཆོད་པའི་བྱེ་བྲག་བསམ་གྱིས་མི་ཁྱབ་པས་མཆོད་
པར་མཛད་ཅིང་ཁྱད་དུ་འཕགས་པའི་བསྟོད་རྩོམ་ཞིག་ཀྱང་གནང་བས་ནམ་མཁའ་ལས་མེ་ཏོག་
གི་ཆར་བབས་པ་དང༌། ལྷ་ཡི་རོལ་མོའི་སྒྲ་གྲགས་པ་སོགས་ཤིན་ཏུ་ངོ་མཚར་བ་དུ་མ་བྱུང་བས་
རྒྱ་ཡི་གསེར་ཡིག་པ་རྣམས་ཀྱང་ཤིན་ཏུ་ངོ་མཚར་ཞིང་མི་ཕྱེད་པའི་དད་པ་ཐོབ། དེའི་ཚེ་ཆོས་
རྗེ་ས་སྐྱ་པཎྜི་ཏ་དང་། ཁ་ཆེ་པཎ་ཆེན། མཁན་ཆེན་དྷརྨ་ཤྲཱི། ཕ་དམ་པ། ཆོས་ཀྱི་རྒྱལ་པོ་འཕགས་
པ་རིན་པོ་ཆེ་ལ་སོགས་ཀྱི་ཞལ་གཟིགས་ཤིང་ལུང་བསྟན་རྒྱ་ཆེར་ཐོབ། ཕྱོགས་གང་དུ་བྱོན་
པའི་གནས་ཐམས་ཅད་དུ་རྡོ་རྗེ་ཆོས་སྐྱོང་རྣམས་སྔོན་དུ་འགྲོ་ཞིང་ཕེབས་ལམ་གྱི་གེགས་སེལ་
བའི་མཚན་མ་ཀུན་གྱི་མཐུན་སྣང་དུ་གྲུབ། རྡོ་རྗེ་ཆོས་སྐྱོང་རྣམས་ཀྱིས་དངོས་དང་སྤྲུལ་པའི་
སྒོ་ནས་འཕྲིན་ལས་སྒྲུབ་པའི་ཚུལ་ནི་མཐའ་ཡས་ཤིང་མངོན་ཤེས་དང་རྫུ་འཕྲུལ་ཐོགས་མེད་
དུ་མངའ་བས་མཚན་མོ་མུན་ནག་གི་ནང་དུ་ཡང་གསུང་རྩོམ་ཕྱག་བྲིས་སུ་མཛད་པ་དང་། གཞན་
ལ་ལུང་སྟོན་པ་སོགས་ཀྱང་མཐའ་ཡས། དགུང་ལོ་ལྔ་བཅུ་ང་བདུན་དུ་ཕེབས་པའི་ཚེ། སྙེ་ཐང་
（9）



དཔལ་ས་སྐྱའི་རིག་མཛོད།
དུ་དབུས་གཙང་གི་སྡེ་སྣོད་འཛིན་ཅིང་དཔེ་འགྲེམས་པ་ཕལ་ཆེ་བ་འདུས་པའི་དབུས་སུ་སྤྱིར་ཆོས་
ཀྱི་འབེལ་གཏམ་མང་པོ་དང་། ཁྱད་པར་དུས་ཀྱི་འཁོར་ལོའི་རྒྱུད་སྡེ་ཆེན་པོ་དང་། འགྲེལ་ཆེན་
དྲི་མེད་འོད་ལ་སོགས་པའི་བཤད་བཀའ་དང་། ལུང་བཀའ་དང༌། མན་ངག་དུ་མ་དང་བཅས་
པ་གནང་སྟེ་ཆོས་འཁོར་རྒྱ་ཆེན་པོ་མཛད་པའི་ཚེ་དབུས་ཀྱི་སྡེ་སྣོད་འཛིན་པ་ཆེན་པོ་མཐའ་དག་
ལྷན་ཅིག་ཏུ་ཚོགས་པས་ཆོས་འཁོར་དེ་ནི་དུས་འཁོར་གྱི་འཆད་ཉན་ཞིག་ལ་དེ་ལས་སྡེ་སྣོད་འཛིན་
པའི་འདུ་ཚོགས་ཆེ་བ་དབུས་ཕྱོགས་སུ་བྱུང་མ་མྱོང་བར་གྲགས། དགུང་ལོ་དྲུག་ཅུ་རྩ་གཅིག་
བཞེས་པའི་དུས་སུ་བོ་དོང་ཨེའི་ཆོས་གྲྭ་ཆེན་མོར་བོ་དོང་པཎ་ཆེན་ཕྱོགས་ལས་རྣམ་རྒྱལ་དང་།
སྐད་གཉིས་སྨྲ་བའི་དབང་པོ་ལོ་ཆེན་བྱང་རྩེ་ལ་སོགས་པས་ཐོག་དྲངས་བདེ་བར་གཤེགས་པའི་
གསུང་རབ་ཀྱི་མཛོད་འཛིན་པའི་མཁས་གྲུབ་སྡོམ་བརྩོན་སྡེ་སྣོད་འཛིན་པ་གཙང་ཕྱོགས་སུ་
བཞུགས་པ་སྟོང་ཕྲག་ཉི་ཤུ་ལ་སོགས་འདུས་པ་ལ་ཟླ་བ་བཞི་ཙམ་གྱིས་བར་དུ་དུས་ཀྱི་འཁོར་
ལོའི་རྒྱུད་འགྲེལ་གྱིས་མཚོན་པའི་ཆོས་ཀྱི་རྣམ་གྲངས་མཐའ་ཡས་པ་ཞིག་གསུངས། དེའི་ཚེ་
གཙང་ཕྱོགས་ཀྱི་དུས་འཁོར་གྱི་འཆད་ཉན་ཞིག་ལ་སྡེ་སྣོད་འཛིན་པའི་མཁས་གྲུབ་འདུས་པ་དེ་
ལས་ཆེ་བ་མ་བྱུང་བར་གྲགས། ཉན་པོ་དགོན་པར་ཕ་རོལ་ཏུ་ཕྱིན་པའི་ཆོས་ཚུལ་མང་པོའི་
ཆོས་འཁོར་བསྐོར་བའི་ཚེ་འཕན་ཡུལ་གྱི་གྲོ་ས་ཀུན་མཁྱེན་པ་ཞེས་བྱ་བར་གྲགས་པའི་གྲུབ་
ཆེན་དེས་བཅོམ་ལྡན་འདས་ཤཱཀྱ་ཐུབ་པ་འཁོར་མང་པོ་ལ་ཆོས་གསུངས་པའི་རྣམ་པ་རུ་མཇལ།
དེའི་རྒྱུ་ཅན་ལས་ཆོས་འཁོར་དེ་ལ་རྫོགས་པའི་སངས་རྒྱས་ཀྱིས་ཆོས་འཁོར་བསྐོར་བ་དང་ཁྱད་
པར་མེད་པ་ལྟ་བུའི་ངོ་མཚར་དང་དད་གུས་འཁྲུངས། སྟོད་ལུང་པ་ཤེས་རབ་རྡོ་རྗེས་ཆོས་རྗེ་
ཉིད་འཇམ་དབྱངས་གཟི་འོད་འབར་བ་རུ་མཐོང་། རང་གི་ལག་པའི་ཡན་ལག་རྡོས་སོ་སོར་
གཏུབས་ཏེ་མཎྜལ་གྱི་ཚུལ་དུ་ཕུལ་བ་ན་བླ་མ་ཆོས་རྗེས་ཞལ་ཆབ་བཏབ་པ་ལས་རང་གནས་
སུ་སོར་ཆུད་པ་ལ་སོགས་ངོ་མཚར་བའི་རྣམ་ཐར་བློས་ཆུད་པར་དཀའ་བ་དུ་མ་ཞིག་མངའ།།



གདན་རབས་ངོ་མཚར་བང་མཛོད།
སྤྲུལ་པའི་ཆོས་རྒྱལ་ཆེན་པོ་རྣམས་ཀྱིས་དངོས་སུ་བྱིན་གྱིས་བརླབས་ཤིང་གངས་ཅན་གྱི་སྐྱེ་རྒུ་
རྣམས་ཀྱི་མིག་དམ་པར་གྱུར་པའི་ལོ་པཎ་སྐྱེས་མཆོག་ཁྱད་པར་ཅན་རྣམས་ཀྱིས་ཆོས་ཀྱི་རྣམ་
གྲངས་མཐའ་ཡས་པ་བསྒྱུར་ཅིང་གཏན་ལ་ཕབ་པའི་གནས་ཆོས་བཟང་ལྷ་ཡི་འདུན་ས་དང་
མཚུངས་པ་དཔལ་བསམ་ཡས་མི་འགྱུར་ལྷུན་གྱིས་གྲུབ་པའི་གནས་མཆོག་དེར་དགུང་ལོ་དྲུག་
ཅུ་རེ་གཉིས་བཞེས་པའི་ཚེ་དབུས་ཕྱོགས་ཀྱི་དགེ་འདུན་སྟོང་ཉི་ཤུ་ལ་ཨེའི་ཆོས་གྲྭ་དང་མཚུངས་
པའི་ཆོས་འཁོར་ལེགས་པར་བསྐོར། མདོར་ན་བོ་དོང་ཨེར་གཙང་ཕྱོགས་ཀྱི་དགེ་འདུན་སྟོང་
བཞི་བཅུ་དང་བསམ་ཡས་སུ་དབུས་ཕྱོགས་ཀྱི་དགེ་འདུན་སྟོང་ཉི་ཤུ་ལ་གསེར་དངུལ་ཞོ་དར་
ལ་སོགས་པའི་བསྙེན་འགྱེད་དང་གོང་ཞུས་འབེལ་བའི་གཏམ་གྱིས་དགའ་བ་བསྐྱེད་དོ། །འདི་
ལྟ་བུའི་ཆོས་འཁོར་འདི་གཉིས་ནི་ཁ་བ་ཅན་གྱི་ལྗོངས་འདིར་སྔོན་བྱོན་པའི་སྐྱེས་བུ་དམ་པ་སུས་
ཀྱང་བསྐོར་མ་མྱོང་བའི་དུས་ཀྱི་འཁོར་ལོའི་ཆོས་ཀྱི་འཁོར་ལོ་ཡིན་ནོ་ཞེས་མཁས་གྲུབ་གོང་མ་
མང་པོའི་གསུང་རབ་ལས་འབྱུང་ངོ༌། །མདོར་ན་དེ་དག་ལ་སོགས་པ་ཆོས་ཀྱི་སྣོད་དང་ལྡན་པ་
དཔག་ཏུ་མེད་པ་ལ་ཟབ་རྒྱས་ཆོས་ཀྱི་འཁོར་ལོ་རྒྱུན་མི་ཆད་པ་བསྐོར་བས་སྙན་པའི་གྲགས་པ་
ཕྱོགས་ཀུན་ཏུ་ཁྱབ་པར་གྱུར་ཏེ་ཕྱི་རོལ་པ་བྲམ་ཟེའི་རིགས་ཀྱི་པཎྜི་ཏ་ཆེན་པོ་རིག་བྱེད་ཀྱི་བསྟན་
བཅོས་ལ་མཁས་པར་སྦྱངས་ཤིང་ཐུན་མོང་རིག་གནས་ལ་མཁས་པའི་མངོན་པའི་ང་རྒྱལ་ཅན།
འཇིག་རྟེན་ན་ཐམས་ཅད་མཁྱེན་པའི་ཡང་དབང་དུ་མ་གྱུར་པའི་དྲེགས་པ་ཅན་བིདྨ་ཀ་ར་ཀི་རི་
དང་ཏgབ་ཀི་རི་ཞེས་པ་གཉིས་རྒྱ་གར་གྱི་ཡུལ་ནས་བྱང་ཕྱོགས་སུ་ཆོས་རྗེ་འདིའི་སྐུའི་སྙན་པའི་
གྲགས་པས་བདས་ནས་དྲུང་དུ་བསྙེགས་ནས་ཞལ་མཐོང་བའི་མོད་ལ་སྔོན་གྱི་སྒྲིབ་པ་ཟད་དེ་
སྐྱེས་བུ་དམ་པ་འདི་ལ་ཡིད་ཆེས་ཀྱི་དད་པ་ཆེར་སྐྱེས་ནས་རྟགས་རྣམ་རྩེན་ཞེས་བྱ་བའི་སྡེབ་སྦྱོར་
གྱིས་བཅིངས་པའི་བསྟོད་པ་ངོ་མཚར་བས་བསྟོད་དོ། །སངས་རྒྱས་ཀྱི་བསྟན་པ་ལ་རབ་ཏུ་འབྱུང་
བར་ཞུས་པ་ན་ཏ་དབེན་ཀུན་དགའ་ལེགས་པའི་རྒྱལ་མཚན་དཔལ་བཟང་པོས་སློབ་དཔོན་མཛད་
།



དཔལ་ས་སྐྱའི་རིག་མཛོད།
༤
)
ནས་མཆེད་གཉིས་ཀྱིས་རབ་ཏུ་བྱུང་བར་མཛད་ཅིང་མཧཱ་མཱ་ཡཱ་དང་སྒྲོལ་མ་ལ་སོགས་པའི་དབང་
བསྐུར་དུ་མ་ཡང་བསྩལ་ཏེ་དམ་པའི་ཆོས་ཀྱིས་ཡི་རངས་པར་མཛད་དོ། །དེ་ལྟར་ཕྱི་ནང་གི་མཁས་
པ་སུས་ཀྱང་འགྲན་ཟླ་བྲལ་བའི་ཆོས་ཀྱི་རྒྱལ་པོར་གྱུར་པ་ལ་བརྟེན་ནས་རྒྱ་གར་དང་བལ་པོ།
ཁ་ཆེ། གུ་གེ །པུ་རངས་སོགས་མངའ་རིས་བསྐོར་གསུམ། བོད་མདོ་སྟོད་སྨད། རྒྱ་ནག་ཧོར་
ཡུལ་ལ་སོགས་པ་འཛམ་གླིང་གི་མཁས་པ་ཐམས་ཅད་ཀྱི་སྒྲོ་འདོགས་གཅོད་པའི་ཞིང་དམ་པར་
གྱུར་རོ། །དེས་ན་རྒྱལ་མཆོག་ལྔ་པ་ཆེན་པོའི་ཞལ་སྔ་ནས། བསྟན་འཛིན་ཀུན་གྱི་གཙུག་རྒྱན་
དམ་པར་གྱུར་པ་ཞེས་གསུངས་པ་ནི་རང་བཞིན་བརྗོད་པའི་རྒྱན་མཆོག་ཏུ་གྱུར་རོ། །རྗེ་བཙུན་
གོང་མའི་བཀའ་ཡི་བསྡུ་བ་ཡང་མཛད་དོ། །གསུང་རྩོམ་པོད་ཉེར་ལྔ་རུ་བཞུགས། བསྟན་པའི་
རྒྱལ་མཚན་བཤད་སྒྲུབ་ཀྱི་དཔུང་པ་དམ་པོས་གོང་དུ་བཏེགས་ནུས་པའི་བསྟན་འཛིན་བསམ་
གྱིས་མི་ཁྱབ་པ་བསྐྲུན། དེའི་ནང་ནས་རྒྱལ་མཚན་གྱི་ཏོག་ལྟར་འཕགས་པའི་སློབ་མ་མཆོག་
ནི༑ སྔགས་ཀྱི་རྒྱལ་ཚབ་ཆེན་པོ་གཉིས་ཏེ་སྣར་ཐང་པ་ཤེར་སྣང་བ་དང་ཡར་ལུང་སེང་གེ་རྒྱལ་
མཚན་གཉིས་སོ། །གསུང་ངག་འཛིན་པའི་ཐུགས་སྲས་བརྒྱད་དེ་སྔགས་འཆང་གཟུངས་པ། དཔལ་
ལྡན་ཚུལ་ཁྲིམས། བླ་ཆེན་ཀུན་དགའ་རྒྱལ་མཚན། ཉ་དབོན་ཀུན་དགའ་དཔལ། ཇོ་ནང་མཁན་
ཆེན་བྱང་སེང་། ལོ་ཆེན་བྱང་རྩེ། ལོ་ཆེན་སྐྱབས་མཆོག་དཔལ། སྤྱན་སྔ་གྲགས་པ་བྱང་ཆུབ་
བོ༑ ༑བསྟན་འཛིན་གྱི་སྐྱེས་བུ་བཞི་སྟེ་བུ་སྟོན་རིན་ཆེན་གྲུབ། དོལ་བུ་པ་ཤེས་རབ་རྒྱལ་མཚན།
རྒྱལ་སྲས་དངུལ་ཆུ་ཐོགས་མེད། གཡག་སྟོན་སངས་རྒྱས་དཔལ་ལོ། །ཡོངས་སུ་གྲགས་པའི་
མཁས་པ་བཅུ་གཉིས་སྟེ་མ་ཏི་པཎ་ཆེན། རེད་མདའ་བ་གཞོན་ནུ་བློ་གྲོས། ནེ་རེངས་པ་འཇམ་
དཔལ་རྡོ་རྗེ། ཐེག་ཆེན་ཀུན་དགའ་བཀྲ་ཤིས། གཉག་ཕུ་བ་བསོད་ནམས་བཟང་པོ། རྟོག་གེ་བ་
དཔལ་ལྡན་བཟང་པོ། གྲུབ་ཆེན་བུདྡྷ་ཤྲཱི། ཀརྨ་པ་རོལ་པའི་རྡོ་རྗེ། སྤོས་ཁང་རིན་ཆེན་རྒྱལ་མཚན།
ལྷ་བཙུན་བསམ་ཡས་པ། ཤར་ཙོང་ཁ་པ་བློ་བཟང་གྲགས་པ། རྒྱལ་བ་ཀློང་ཆེན་རབ་འབྱམས་
སུCOD.



གདན་རབས་ངོ་མཚར་བང་མཛོད།
པའོ༑ ༑དེས་ན་འདི་ལྟ་བུའི་བསྟན་འཛིན་གྱི་སྐྱེས་བུ་བསྐྲུན་པའི་རྣམ་ཐར་དེ་ཡང་ཆེས་ངོ་མཚར་
ཆེ་༑ རྒྱལ་མཆོག་ལྔ་པ་ཆེན་པོའི་ཞལ་སྔ་ནས། བསྟན་འཛིན་ཀུན་གྱི་གཙུག་རྒྱན་དམ་པར་གྱུར་
པ་ཞེས་གསུངས་པ་ཡང་ཤིན་ཏུ་བདེན་པའི་ཚད་དུ་མཐོང་ངོ་། །རབ་བྱུང་བསྙེན་རྫོགས་སྟོང་ཕྲག་
ལྔ་ལྷག་ལ་སོགས་པ་མཐའ་ཡས་པའི་མཁན་པོ་མཛད། དབང་བསྐུར་སེམས་བསྐྱེད་གྲངས་མེད་
པའི་སློབ་དཔོན་མཛད་དོ། །མདོར་ན་ཤིང་ཕོ་སྤྲེལ། ཕྱི་ལོ་༡༣༤༤ནས་མེ་མོ་ཕག །ཕྱི་ལོ་༡༣༤༧
བར་དཔལ་ལྡན་ས་སྐྱའི་གདན་བདག་མཛད། དེ་ལྟར་བསྟན་འགྲོའི་དོན་བསམ་གྱིས་མི་ཁྱབ་པ་
མཛད་དེ་མཐར་དགུང་གྲངས་རེ་བཞི་བཞེས་པའི་ཤིང་མོ་ཡོས། ཕྱི་ལོ་༡༣༧༥ལོའི་ཟླ་བ་དྲུག་པའི་
ཚེས་ཉེར་ལྔའི་ཉིན་ས་ཆེན་པོ་འདི་ཡང་རབ་ཏུ་གཡོས། ནམ་མཁའ་ལས་ལྷ་ཡི་སྐད་དང་རོལ་མོའི་
སྒྲ་མང་དུ་གྲགས་ཤིང་ཁྱད་པར་སྐྱིད་སྨད་སོགས་ན་གནས་པ་ཐམས་ཅད་མཐུན་སྣང་དུ་གྲུབ་
པར་བསམ་ཡས་ཀྱི་ཐད་ཙམ་དུ་ཡིད་གདུང་བར་བྱེད་པའི་སྒྲ་ཞིག་གསལ་བར་ཐོས་པས་ཐམས་
ཅད་ཀྱིས་སྐྱེས་བུ་ཆེན་པོ་འདི་ཉིད་མི་བཞུགས་པའི་ལྟས་སུ་གོ་ཞིང་། གཞན་ཡང་སྔོན་ཆད་སུས་
ཀྱང་ཚོར་མ་མྱོང་བའི་དྲི་ཞིམ་ཞིག་ཀྱང་ཀུན་གྱི་མཐུན་སྣང་དུ་གྲུབ་པ་ལ་སོགས་པའི་ངོ་མཚར་
བའི་ལྟས་བསམ་གྱིས་མི་ཁྱབ་པ་སྤྲིན་ལྟར་འཁྲིགས་པ་དང་དེའི་ཚེ་བླ་མའི་ཞལ་ནས་འདི་འདྲའི་
བདེ་བ། མི་འགྱུར་བའི་བདེ་བ། སྟོང་པའི་བདེ་བ། འཛག་མེད་ཀྱི་བདེ་བ་ཞེས་སོགས་དང་། རྡོ་
རྗེའི་ཚིག །ཐིག་ལེ་སྟོང་པ། འགྱུར་མེད་དྲུག །སྟོང་པ་ཉིད་ཀྱི་ཐིག་ལེ། ཞེས་སོགས་བརྡ་ཚིག་
མང་པོ་གསུང་བཞིན་པའི་ངང་ནས་སྤྲུལ་པའི་སྐུ་དེ་ཉིད་བཅོམ་ལྡན་འདས་མགོན་པོ་བྱམས་
པའི་དྲུང་དུ་དགའ་ལྡན་ཆོས་ཀྱི་ཕོ་བྲང་དེར་ལྷ་ཡི་ཚོགས་དཔག་ཏུ་མེད་པས་བསུ་བ་དང་བཅས་
པས་གདན་དྲངས་ཏེ་གཤེགས་པའི་ཚུལ་བསྟན་ཏོ། །སྐུ་གདུང་ཞུགས་ལ་ཕུལ་བ་ན་མཁའ་ལ་
འཇའ་ཚོན་སྣ་ཚོགས་འཕྲོས་ཤིང་མེ་ཏོག་གི་ཆར་ཡང་ཞག་མང་པོའི་བར་དུ་བབས། དབུ་ཐོད་
རིལ་བོ་མ་ཉམས་པར་ཞལ་ས་སྐྱའི་ཕྱོགས་སུ་གཟིགས་ནས་བྱོན། དེ་ནས་གདུང་ཐལ་རྣམས་



དཔལ་ས་སྐྱའི་རིག་མཛོད། །
གདན་ས་ཆེན་པོར་གདན་དྲངས་པའི་སྐབས་གང་དུ་ཕེབས་པའི་ས་ཕྱོགས་ཐམས་ཅད་འཇའ་ཚོན་
འཁྱིལ་ཞིང་། ལྷག་པར་དཔལ་ལྡན་ས་སྐྱར་ཕེབས་པའི་ཉིན་མེ་ཏོག་ཁ་དོག་སྣ་ཚོགས་པ་རྒྱ་
ཆེ་ཆུང་ལག་པའི་ཐལ་མོ་ཙམ་ལ་ཡུ་བ་ཕྲ་མོ་དང་བཅས་པ་སྔོན་ཆད་སུས་ཀྱང་མཐོང་མ་མྱོང་བ་
ངོ་མཚར་ཞིང་གྲངས་བསམ་གྱིས་མི་ཁྱབ་པ་བྱུང་བ་སྐྱེ་བོ་ཀུན་གྱིས་མངོན་སུམ་དུ་མཐོང་། དེ་
ནས་དབུ་ཐོད་ནང་རྟེན་རྒྱལ་བ་བྱམས་པའི་སྐུ་མཆོག་མཐོང་གྲོལ་ཆེན་མོའི་ནང་བཞུགས་སུ་
གསོལ་བ་ལས་བྱིན་རླབས་ཀྱི་གཟི་འོད་འབར་ཏེ་སྐུ་ཡི་ཐུགས་ཀར་མར་སྦྱར་བ་ན་དེ་མ་ཐག་
ཞུ་བ་ལ་སོགས་པ་ཡིད་ཆེས་ཀྱི་གནས་སུ་གྱུར་བ་ལྷ་མི་ཀུན་གྱི་མཆོད་པའི་རྟེན་དུ་བཞུགས་པར་
གྲགས་སོ། །



བཅོ་ལྔ་པ། ཏ་དབེན་བློ་གྲོས་རྒྱལ་མཚན།
།
y
ཁྲི་ཆེན་བཅོ་ལྔ་པ་ལྷ་ཁང་བླ་བྲང་པ་ཏ་དབེན་བློ་གྲོས་རྒྱལ་མཚན་དཔལ་བཟང་པོ་ནི། བོད་ །
ཆུ་ཕོ་སྤྲེལ། ཕྱི་ལོ་༡ ༣ ༣༢ལོར་ཏི་ཤྲཱི་ཀུན་དགའ་རྒྱལ་མཚན་དང་མ་གཅིག་བསོད་ནམས་དཔལ་
ཞེས་བྱ་བ་གཉིས་ཀྱི་རིགས་སྲས་སུ་ཤ་ལ་ཟུག་ཏུ་ངོ་མཚར་བའི་ལྟས་དང་བཅས་པའི་བལྟམས་
མ



དཔལ་ས་སྐྱའི་རིག་མཛོད།
པའི་ཚུལ་བཟུང་། བདག་ཉིད་ཆེན་པོ་འདིས་ཆོས་རྗེ་བླ་མ་དམ་པ་དང༌། ཀུན་མཁྱེན་ཇོ་ནང་
པ་དང་། བུ་སྟོན་ཁ་ཆེ། ས་བཟང་མ་ཏི་སོགས་མཁས་གྲུབ་ཀྱི་བཤེས་གཉེན་ཁྱད་དུ་འཕགས་
པ་མང་དུ་བསྟེན་ནས་དམ་པའི་ཆོས་སྤྱི་དང་། བྱེ་བྲག་ཏུ་ཡབ་མེས་ཀྱི་ཆོས་ཚུལ་ཐམས་ཅད་
ཡོངས་སུ་རྫོགས་པ་གསན་ནས་ཐུགས་སུ་ཆུད་པར་མཛད། ཁྱད་པར་རྒྱས་པའི་བསྟན་བཅོས་
ཚད་མ་རྣམ་འགྲེལ་ལ་བདག་ཉིད་ཆེན་པོ་ས་སྐྱ་པཎ་ཆེན་དང༌། འུ་ཡུག་པ་རིགས་པའི་སེངྒེ་
གཉིས་ཀྱི་འོག་ནས་བླ་མ་འདི་ལས་རྩོད་པ་བཟང་བ་མ་བྱུང་བར་གྲགས། འདིས་གཞི་ཐོག་པའི་
གདན་ས་མཛད་ནས་ལོ་བཅོ་བརྒྱད་ཀྱི་བར་དུ་གདན་ས་ཆེན་པོའི་ཁུར་བཞེས། དེའི་རིང་ལ་ཏ་
དབེན་གུ་ཤྲཱིའི་མཚན་དང་དམ་ཁ་ཕུལ། འཁོར་ལོ་གསུམ་གྱི་མཛད་འཕྲིན་བླ་མ་གོང་མ་དག་
དང་མི་གཉིས་པ་བསྐྱངས་པས་སྙན་གྲགས་དང་འགྲོ་དོན་ཤིན་ཏུ་ཆེ་བ་བྱུང་། ཡུལ་དབུས་གཙང་
གི་སྡེ་སྣོད་འཛིན་པ་ཐམས་ཅད་ཀྱང་བླ་མ་འདི་ཡི་མཁྱེན་རབ་དང་མཛད་པ་ལ་རྗེས་སུ་ཡི་རངས་
བས་བསྔགས་བརྗོད་ཀྱི་མཆོད་སྤྲིན་འཐོར། ས་ལ་དབང་བའི་རྒྱལ་ཕྲན་མང་པོས་ཀྱང་བདོག་
པའི་དངོས་པོ་གྱ་ནོམ་པས་བསྙེན་བཀུར་བ་དང་། མཆོད་གནས་ཀྱི་གཙུག་ཏུ་བཀུར། ཆོས་དང་
ཟང་ཟིང་གི་སྦྱིན་པས་མཆོག་དམན་སྤྱི་དང་ཁྱད་པར་མི་ཚེ་བློས་བཏང་གི་བྱ་བྲེལ་བ་དང་། དབུལ་
ཕོངས་དང་ནད་པ་ལ་ལྷག་པར་བརྩེ་ཞིང་ཆོས་འབྱོར་གྱི་གནང་སྦྱིན་རྣམས་གསོལ་བ་མ་བཏབ་
ཀྱང་རང་ཉིད་ཀྱིས་ཆེད་དུ་དམིགས་ཏེ་ཡིད་ཚིམ་པར་མཛད། མདོར་ན་མེ་མོ་ཕག །ཕྱི་ལོ་༡༣༤ ༧
ནས་ཤིང་ཕོ་འབྲུག །ཕྱི་ལོ་༡༣༦༤བར་དུ་གདན་ས་ཆེན་པོར་ཆོས་སྲིད་ཀྱི་མཛད་པ་མཐའ་ཡས་
པ་བསྐྱངས་ཏེ་གོང་མ་བདེ་བར་གཤེགས་པ་དག་གི་ཐུགས་དགོངས་ཡོངས་སུ་རྫོགས་ངེས་སུ་
མཛད། ཞལ་སློབ་བསྟན་འཛིན་གྱི་སྐྱེས་བུ་ཡང་དུ་མ་བྱོན་པས་བསྟན་པ་སྤྱི་དང་བྱེ་བྲག་ལ་བཀའ་
དྲིན་ཆེ་བའི་དཀྱིལ་འཁོར་དུ་བཞུགས། ཕྱིས་སུ་གོང་ནས་གསེར་ཡིག་པ་མངགས་ནས་གདན་
འདྲེན་བྱུང་བ་ན། ཞིང་གཞན་གྱི་གདུལ་བྱ་ལ་དགོངས་ནས་དགུང་ལོ་སོ་གསུམ་པ་ཤིང་ཕོ་



གདན་རབས་ངོ་མཚར་བང་མཛོད།
འབྲུག །ཕྱི་ལོ་༡༣༦༤ལོར་ལྷ་ཁང་བླ་བྲང་གི་གཟིམ་ཁང་བྱང་མར་འདས་རྟགས་ཀྱི་བཀོད་པ་ཤིན་
ཏུ་ངོ་མཚར་བའི་སྒོ་ནས་སྐུ་མྱ་ངན་ལས་འདས་པའི་ཚུལ་བསྟན་ཏོ། །ཁྲི་ཆེན་འདིའི་སྐུ་ཡི་བགྲང་
གཞི་བཀྲ་ཤིས་ལྷག་པའི་ཕྱོགས་སུ་བཞེས་པའི་རབ་བྱུང་དྲུག་པའི་ས་གླང་ལོ་ནས་གངས་ཅན་
པ་སྤྱིའི་བསོད་ནམས་ཀྱི་ལྟག་ཆུ་ཟད། བདེ་སྐྱིད་ཀྱི་རྒྱ་མཚོ་བསྐམས་ཏེ་རིགས་གསུམ་མགོན་
པོའི་རྣམ་འཕྲུལ་རྣམས་འདུལ་བྱེད་རྒྱལ་པོའི་རྣམ་པར་ཕེབས། གངས་ཅན་པ་རྣམས་གདུལ་བྱ་
སྐལ་ལྡན་ཅན་དུ་གྱུར་པའི་གདུལ་བྱ་འདུལ་བྱེད་རྫོགས་ལྡན་དུས་ཀྱི་སྐལ་བཟང་རྫོགས་སོ། །
འོ་ན་གདུལ་བྱ་འདུལ་བྱེད་ཡིན་པ་གང་གིས་ཤེས་ཤེ་ན། སིངྒ་ལ་ཡི་གླིང་དུ་ཁ་ཆེ་པཎ་ཆེན་ལ་
རྗེ་བཙུན་སྒྲོལ་མས་དེའི་སྐབས་ཀྱི་རྒྱ་ཧོར་བོད་ཐམས་ཅད་ཆོས་རྗེ་ས་སྐྱ་པཎྜི་ཏའི་གདུལ་བྱ་ཡིན་
པར་ལུང་བསྟན་པ་དང་། འཕགས་ཡུལ་ཤར་ཕྱོགས་གསེར་འོད་རྒྱལ་མཚན་ཞེས་པའི་གཙུག་
ལག་ཁང་དུ་ཁ་ཆེ་པཎ་ཆེན་ལ་འཕགས་པ་སྤྱན་རས་གཟིགས་ཀྱིས་དེའི་སྐབས་ཀྱི་རྒྱ་ཧོར་བོད་
ཐམས་ཅད་ཆོས་རྗེ་ས་སྐྱ་པཎྜི་ཏའི་གདུལ་བྱ་ཡིན་པར་གསུངས་པ་དང༌། རྗེ་བཙུན་རིན་པོ་ཆེ་
གྲགས་པ་རྒྱལ་མཚན་གྱིས་ཆོས་རྗེ་ས་སྐྱ་པཎྜི་ཏ་ལ་དེ་བཞིན་དུ་ལུང་བསྟན་པ་དང༌། ཆོས་རྗེ་
ཉིད་ཀྱི་ཞལ་ནས་ཀྱང་། བདག་ཀྱང་སྔོན་གྱི་བྱེད་པ་འགའ་ཡི་རྒྱུས། །བསྟན་པའི་ཉི་མ་ཤར་
གྱི་ཕྱོགས་སུ་ཤར། །ཞེས་གསུངས་པ་དང་། ཆོས་རྗེ་ས་སྐྱ་པཎྜི་ཏས་འགྲོ་བའི་མགོན་པོ་བླ་མ་
ཆོས་ཀྱི་རྒྱལ་པོ་འཕགས་པ་ལ་དེ་བཞིན་དུ་ལུང་བསྟན་པ་དང༌། འཕགས་པ་ཉིད་ཀྱི་ཞལ་ནས་
ཀྱང༑ གང་ལ་གང་འདུལ་དེ་ལ་དེ་སྟོན་བྱེད། །ཅེས་སོགས་དང་། དེ་བཞིན་དུ་བླ་མ་ཆོས་ཀྱི་
རྒྱལ་པོ་འཕགས་པ་རིན་པོ་ཆེས་བདག་ཉིད་ཆེན་པོ་དྷརྨ་པཱ་ལ་སོགས་ལ་ཚུལ་དེ་ལྟར་གསུངས་
པ་སོགས་དང་། མཐར་བསྟན་འཛིན་ཀུན་གྱི་གཙུག་ནོར་ཆོས་རྗེ་བླ་མ་དམ་པ་ལ་གོང་ནས་
གདན་ཞུ་སྔ་རྗེས་མེ་ཡི་གྲངས་ཅན་དུ་ཕེབས་ནའང་གོང་དུ་མ་བྱོན་པ་ལ་སོགས་པའི་ཡི་གེ་བཟང་
པོ་ལས་ཤེས་སོ། །གདུལ་བྱ་འདུལ་བྱེད་དུ་གྱུར་པའི་བླ་མ་ས་སྐྱ་པ་རྣམས་ཀྱི་རྗེས་སུ་སྤྱིར་དབང་
109



དཔལ་ས་སྐྱའི་རིག་མཛོད།
རིགས་དང་ཅུང་ཟད་གངས་ཅན་པ་དང་ལས་བསྐལ་ཡོད་པ་ནི་ཕག་གྲུ་བྱང་ཆུབ་རྒྱལ་མཚན་ཡིན་
པར་བླ་མ་ས་སྐྱ་པ་རྣམས་ཀྱིས་ཟག་མེད་ཡེ་ཤེས་ཀྱི་སྤྱན་གྱིས་གཟིགས་ཏེ་གངས་ཅན་པའི་རྒྱལ་
སྲིད་ཀྱི་འཁོར་ལོ་རིན་པོ་ཆེ་ཕག་གྲུ་བྱང་ཆུབ་རྒྱལ་མཚན་ལ་ཐུགས་བརྩེ་བ་ཆེན་པོས་སྤྱི་བོར་
བསྩལ་བ་ལས་དཔལ་ལྡན་ས་སྐྱ་པའི་བླ་མ་རྣམས་ཀྱི་ཐུགས་དགོངས་ལ་ཡོད་བཞིན་དུ་རྗེ་བཙུན་
ས་སྐྱ་པའི་བླ་ཆེན་རྣམས་ལ་མ་དད་བཞིན་ཕག་གྲུས་བཙན་པོར་ཕྲོགས་ཏེ་བྱུང་བ་ལྟ་བུ་ནི་ནམ་
ཡང་མིན་པའི་དཔང་པོ་ཕག་གྲུ་བྱང་ཆུབ་རྒྱལ་མཚན་རང་གི་ཡི་གེ་ལ་སོགས་ལས་ཤེས་སོ། །
དེ་ཡང་རིམ་བཞིན་བཤད་ན། རིགས་གསུམ་མགོན་པོའི་རྣམ་འཕྲུལ་རྣམས་ཀྱི་སྐལ་བཟང་
གདུལ་བྱ་འདུལ་བྱེད་ཀྱི་དུས་ཀྱི་འཁོར་ལོའི་རྗེས་ཅུང་ཟད་གངས་ཅན་པ་དང་ལས་བསྐལ་ཡོད་
པ་ནི་ཕག་གྲུ་ཡིན་པ་བཞིན་ཉིན་གཅིག་བླ་མ་ས་སྐྱ་པ་ཆེན་པོའི་ཞལ་སྔ་ནས། ཁྱེད་རིན་པོ་ཆེ་
བྱེད་དམ་ཁྲི་དཔོན་བྱེད་གསུངས། ཕག་གྲུས་རིན་པོ་ཆེ་བྱེད་ཅེས་ཞུས་པས་བླ་མའི་ཞལ་སྔ་ནས།
རིན་པོ་ཆེ་མི་ཡོང་བས་ཁྲི་དཔོན་གྱི་ཆེད་དུ་གཡུལ་རྒྱལ་སོགས་སློབས་ཤིག་གསུངས་པ་འདིས་
ས་སྐྱ་པའི་རྗེས་བོད་གངས་ཅན་གྱི་རྒྱལ་སྲིད་ཡོངས་རྫོགས་ཀྱི་མངའ་བདག་དུ་གྱུར་པར་བསླུ་
མེད་རྡོ་རྗེའི་ལུང་གིས་བསྟན་པ་དང༌། ལྷག་ཏུ་བླ་མ་དམ་པ་བསོད་ནམས་རྒྱལ་མཚན་མཆོག་
ནི་དེ་སྐབས་བྱང་ཕྱོགས་བོད་ཀྱི་རྡོ་རྗེ་གདན་དཔལ་ས་སྐྱའི་གདུང་བརྒྱུད་ཀུན་གྱི་གཙུག་རྒྱན་
ཡིན་པ་དང་། གངས་ཅན་བསྟན་འཛིན་བྱེ་བའི་ཅོད་པཎ་ཡིན་པ་དང་། ཆེན་པོ་ཤར་གྱི་ཕྱོགས་
ཚg ནས་གདན་ཞུ་མེ་ཡི་གྲངས་ཅན་དུ་ཕེབས་ནའང་མ་བྱོན་པ་དང༌། དེ་བཞིན་ཀུན་མཁྱེན་རྒྱལ་
མཆོག་ལྔ་པ་ཆེན་པོའི་ཞལ་སྔ་ནས། བསྟན་འཛིན་ཀུན་གྱི་གཙུག་རྒྱན་དམ་པར་གྱུར་པ་ལ་ཁྱད་
པར་གོང་མ་སྡེ་སྲིད་ཕག་མོ་གྲུ་པ་ཏའི་སི་ཏུ་བྱང་ཆུབ་རྒྱལ་མཚན་གྱི་ཡོངས་འཛིན་དུ་གྱུར་པས་
ཁྱད་པར་འཕགས། ཞེས་གསུངས་པ་ལྟར་ཕག་མོ་གྲུ་པ་བྱང་ཆུབ་རྒྱལ་མཚན་གྱི་རྩ་བའི་བླ་མ་
ཀུན་གྱི་གཙུག་གི་ནོར་བུ་ཡིན་པ་དང་། ཕག་གྲུས་གངས་ཅན་པའི་སྲིད་དབང་གི་འགན་བཞེས་
བུ09)



གདན་རབས་ངོ་མཚར་བང་མཛོད།
ཏེ་ཆོས་ཀྱི་མཛད་སྒོ་དང་པོའི་བསོད་ནམས་ཀྱི་མགྲོན་གྱི་སྤྱི་གཙུག་ཏུ་བྱོན་པ་ལ་སོགས་པ་ལ་བརྟེན་
ནས་འགྲོ་མགོན་ས་སྐྱ་པ་རྣམས་ཀྱིས་ཕག་མོ་གྲུ་པར་སྲིད་དབང་གི་འགན་སྤྱི་བོར་བསྩལ་བ་
འབད་མེད་དུ་གྲུབ་བོ། །དཀྱུས་ཀྱི་དོན་ཚན་གཉིས་པ་དཔལ་ལྡན་ས་སྐྱ་པའི་བླ་མ་རྣམས་ཀྱི་
ཐུགས་དགོངས་ལ་ཡོད་བཞིན་དུ་ས་སྐྱའི་བླ་མ་རྣམས་ལ་མ་དད་དེ་ཕག་གྲུས་སྲིད་དབང་བཙན་
པོར་ཕྲོགས་ཏེ་བྱུང་བ་ལྟ་བུ་མིན་པ་ནི་ཕག་མོ་གྲུ་པ་བྱང་ཆུབ་རྒྱལ་མཚན་གྱི་ཞལ་སྔ་ནས། ངེད་
ཕག་མོ་གྲུ་པ་དང་ས་སྐྱ་འཁོན་གྱི་གདུང་བརྒྱུད་དང་པོར་མཇལ་སྔ་བ། འཁོན་ཀླུའི་དབང་པོ་
སྲུང་བ་དང་། དགེ་བཤེས་རླངས་ཁམས་པ་གོ་ཆ་མཇལ་ནས་དཔོན་སློབ་ཏུ་འབྲེལ་འདུག །
བར་དུ་འབྲེལ་ཟབ་པ་བླ་མ་ས་སྐྱ་པ་ཆེན་པོ་དང་དཔལ་ཕག་མོ་གྲུ་པ་མཇལ་འདུག་ཅིང་། རྒྱུད་
གསུམ་གདམས་ངག་དང་བཅས་པ་གནང་འདུག །མཐའ་མ་མི་འབྲལ་བའི་སྨོན་ལམ་ཐེབས་
པས་ཆོས་རྗེ་ས་སྐྱ་པཎྜི་ཏ་ཁུ་དབོན་དང་ཐམས་ཅད་མཁྱེན་པ་སྤྱན་མངའ་རིན་པོ་ཆེ་ཁུ་དབོན་
མཇལ། ཆོས་དང་དམ་ཚིག་ཟབ་མོས་སྦྲེལ་ནས་ས་སྐྱའི་གདུང་བརྒྱུད་རིམ་པར་བྱོན་པ་རྣམས་
ཀྱི་ཞབས་ལ་དེང་སང་རིན་པོ་ཆེ་དང་། ང་བྱང་ཆུབ་རྒྱལ་མཚན་ཡར་བཅད་གཏུགས་ནས་དམ་
ཚིག་གཙང༌། སྒོས་ཀྱིས་བླ་མ་བདག་ཉིད་ཆེན་པོའི་ཞབས་ལའང་ང་བྱང་ཆུབ་རྒྱལ་མཚན་གྱིས་
གཏུགས་ནས་ཐུགས་རྗེས་བསྐྱངས། ཕྱིར་འོང་བའི་དུས་སུ་བླ་མ་བདག་ཉིད་ཆེན་པོ་བས་ངའི་
ལག་པ་ནས་བཟུང་ནས་བླ་མ་མཁས་བཙུན་ཆེན་པོའི་ཕྱག་ཏུ་ཕུལ། ཁྱེད་རིན་པོ་ཆེ་སྤུན་གྱིས་
ཀྱང་ནམ་མཁའ་ལེགས་པའི་ཞབས་ཏོག་ཏུ་འགྱུར་བ་གྱིས། ཁྱེད་ནམ་མཁའ་ལེགས་པས་ཀྱང་
བླ་མ་ས་སྐྱ་པ་ཆེན་པོའི་ཞབས་ལ་རྗེ་ཁམས་པ་རྡོར་རྒྱལ་གྱིས་གཏུགས་པ་ནས་བཟུང་སྟེ་རིན་པོ་
ཆེ་སྐུ་མཆེད་འདི་པ་གཞན་དང་མི་འདྲ་བ་ཡིན་པས་འདི་པའི་བདག་གཉེར་དང་གཙིགས་སུ་འགྱུར་
བ་གྱིས་གསུངས་པའི་ཞལ་ཏ་བྱོན། གོང་དུ་བླ་ཆེན་ཀུན་བློའི་དྲུང་དུའང་དེ་དང་འདྲ་བའི་ཞལ་
ཏ་ནན་ཆགས་ཉེ་གནས་ནམ་རིན་ལ་བསྐུར་བའི་དོན་གྱིས་ད་ལྟ་བླ་མ་བསོད་ནམས་རྒྱལ་མཚན་



དཔལ་ས་སྐྱའི་རིག་མཛོད།
བཞུགས་པ་ཡར་བཅད་དུ་དཔོན་སློབ་ཟབ་པའི་དོན་དེ་ལྟར་ཡིན་ཞེས་དང་། སྤྱིར་གྱིས་ས་སྐྱ་པ་
ཙམ་དང་འབྲལ་ཐབས་མེད། སྒོས་ཀྱི་བླ་མ་མཁས་བཙུན་ནམ་མཁའ་ལེགས་པའི་སྐོར། རིན་
ཆེན་སྒང་པ་དཔལ་ལྡན་བླ་མའི་སྐུ་མཆེད་སྐོར། བྲང་མོ་ཆེ་བླ་མ་མཉམ་མེད་པའི་སྐོར་རྣམས་
རང་རེ་དང་དབྱེར་མེད་ཡིན་པས་འཁོན་ཐབས་མེད་ལ་སོགས་པ་གསུངས་པ་རྣམས་ལ་བརྟེན་
ནས་ཤེས་ཐུབ་བོ། །འོ་ན་སི་ཏུ་བྱང་རྒྱལ་གྱིས་དམག་དཔུང་ཆེན་པོ་ས་སྐྱར་དྲངས་ཏེ་ལྷ་ཁང་
ཆེན་མོ་ལ་བསྐོར་རྒྱ་བྱས་ནས་སྤྲུལ་པའི་གཙུག་ལག་ཁང་དེ་ཉིད་ན་བཞུགས་པའི་དངུལ་གར་
ལུགས་ལས་བྱས་པའི་རྟེན་གསུམ་ཐམས་ཅད་བཤིགས་ཏེ་མཛོ་ཁལ་ལྔ་བཅུ་དྲངས་པ་དང་།
གཞན་ཡང་ཧོར་ཤེལ་ཁྱད་པར་ཅན་ལས་གྲུབ་པའི་མཆོད་ཆ་སོགས་ཁྱད་ནོར་རྟེན་གསུམ་ངོ་
མཚར་བ་དང་ས་རྒྱན་གནམ་རྒྱན་ལ་སོགས་ཐམས་ཅད་དྲངས། ལྷ་ཁང་ཆེན་མོའི་རྟེན་གསུམ་
ལ་ཕུག་རོན་ལ་སོགས་བྱ་ཡི་གནོད་པ་མི་འབྱུང་བའི་ཆེད་ཀ་ཁོང་ཚང་མ་ལ་ཤིང་གྲ་ཁྱད་པར་
ཅན་ཡོད་པ་རྣམས་ཀྱང་མེར་བུས་ཏེ་བརླག་པར་བྱས་པ་སོགས་མཚམས་མེད་ཀྱི་ལས་ཚད་
མེད་པ་སི་ཏུ་བས་བསྒྲུབས་པ་དེ་གང་ཡིན་ཞེ་ན། དེ་ནི་དབང་རིགས་ཡོད་པ་ལྟར་གོ་སྐབས་
བསྩལ་ནའང་དེ་མུར་བསྡད་མ་ཤེས་པའི་བསོད་ནམས་ཉམས་པའི་རྟགས་ཡིན། དེའི་རྒྱུ་ཅན་
ལས་གདན་སར་དམག་ཡོང་དུས་སི་ཏུ་བས་བསེ་མགོན་ནག་པོ་ཆེན་པོ་མཇལ་བར་ཆས་ཏེ་
ལྷ་ཁང་ཆེན་མོ་ནས་ས་སྐྱ་དན་གྱི་བར་གྱི་མཆོད་ཞིང་བྱ་ཁྲ་མར་གྲགས་པ་བཀྲ་ཤིས་རྫས་
བརྒྱད་ཀྱི་ནང་ཚན་དུང་གི་དབྱིབས་སུ་ཡོད་པ་དེའི་སྟེང་ནས་ཚུར་འོང་བ་ན་སི་ཏུ་བ་རང་གོས་
ཆེན་མཚལ་གའི་བེར་ཞིག་གྱོན་པའི་མཐའ་སྐོར་ཁྲབ་པ་འགའ་ཞིག་གིས་བསྐོར་ནས་བྱུང་བ་
སྐབས་དེར་ས་སྐྱ་རྫོང་ཆུང་ན་མཐུ་སྟོབས་ནུས་པའི་མངའ་བདག་སྔགས་འཆང་གཟུངས་ཀྱི་
དཔལ་བ་བཞུགས་ཡོད་པས་གཟིགས་པ་ན། ཕ་གི་རྟེན་འབྲེལ་བཟང༌། ལྕགས་སྡེར་དུ་སྙིང་
བཅུག་པ་འདྲ་བ་ཞིག་འདུག་ཅེས་གསུངས་ཤིང་དེ་ནས་སྒོ་རུམ་དུ་ཆོས་སྐྱོང་རྒྱ་མཚོའི་གཙོ་བོ་
ཀ
S08）



གདན་རབས་ངོ་མཚར་བང་མཛོད། །
དཔལ་ལྡན་གུར་གྱི་མགོན་པོ་མཇལ་བས། མགོན་པོའི་ཞལ་ནང་སྙིང་རློན་པ་ཁྲག་ཛར་རེ་བ་
ཞིག་འདུག་པ་ཏའི་སི་ཏུ་བས་མངོན་སུམ་དུ་མཐོང་བས་ཤིན་ཏུ་བསྒྲགས་ཤིང་དངངས་ནས་ཕྱི་
འགྲོས་སུ་བྱས་པས་གན་རྒྱལ་དུ་འགྱེལ་ཞིང་དེ་ནས་ཡུན་རིང་མ་ལོན་པར་སི་ཏུ་བ་ཚེའི་དུས་
བྱས་པས། དཔལ་ལྡན་ས་སྐྱ་པའི་ཆོས་སྐྱོང་ལ་སུས་ཀྱང་འགྲན་པར་མི་ནུས་པའི་སྙན་པའི་གྲགས་
པས་ས་སྟེང་ཐམས་ཅད་ཁྱབ་པར་གྱུར་རོ། །
QQc



བཅུ་དྲུག་པ། ཏ་དབེན་ཀུན་དགའ་རིན་ཆེན།
D)
ཁྲི་ཆེན་བཅུ་དྲུག་པ་གཞི་ཐོག་པ་ཏ་དབེན་ཀུན་དགའ་རིན་ཆེན་ནི། བོད་ས་མོ་ཡོས། ཕྱི་
ལོ་༡༣༣༩ལོར་ཡབ་གཞི་ཐོག་པ་མཁས་བཙུན་ཆེན་པོ་དང་། ཡུམ་དགེ་འདུན་འབུམ་དུ་གྲགས་པ་
གཉིས་ཀྱི་སྲས་སུ་འཁྲུངས། ཁུ་བོ་བླ་མ་དམ་པ་དང་བླ་མ་མཉམ་མེད་པ་ཆེན་པོ་གཉིས་ལས་རབ་
（1)



གདན་རབས་ངོ་མཚར་བང་མཛོད། །
ཏུ་བྱུང་། བླ་མ་དེ་གཉིས་དང་ཞང་དབང་ཕྱུག་རྒྱལ་མཚན་དང་། སློབ་དཔོན་མགོན་རྒྱལ་བ། མཁན་
ཆེན་རྟོགས་ལྡན་པ་དང་། སློབ་དཔོན་འཇམ་སྔོན་དུ་གྲགས་པ་ལ་སོགས་ལས་དགྱེས་རྡོར་ལ་སོགས་
པའི་དབང་དང་། བརྟག་གཉིས་ལ་སོགས་པའི་རྒྱུད། ལམ་འབྲས་ལ་སོགས་པའི་མན་ངག །རྣམ་
འགྲེལ་དང་རིགས་གཏེར་ལ་སོགས་པའི་མཚན་ཉིད་ཀྱི་ཆོས་སྐོར་བསམ་གྱིས་མི་ཁྱབ་པ་གསན་ཏེ་
མདོ་སྔགས་ཀྱི་གན་མཛོད་ཆེན་པོར་གྱུར། རྣམ་རིགས་གཉིས་ཀྱི་འཆད་ཉན་ཡང་རྒྱ་ཆེ་བར་མཛད།
བླ་ཆེན་འཕགས་པས་ཆོས་འཁོར་བསྐོར་བའི་གནས་ཆུ་མིག་ཏུ་བརྟག་གཉིས། རྣམ་འགྲེལ། རིགས་
གཏེར། ཐུབ་པ་དགོངས་གསལ་ལ་སོགས་པའི་ཆོས་འཁོར་རྒྱ་ཆེན་པོ་བསྐོར། དེ་ནས་བཟུང་སྟེ་
བདག་ཆེན་བློ་གྲོས་དབང་ཕྱུག་པའི་བར་དུ་གཞི་ཐོག་པའི་གདུང་བརྒྱུད་ཀྱིས་ཆུ་མིག་ཏུ་ཆོས་འཁོར་
མང་དུ་བསྐོར། འགའ་ཞིག་གདན་ཆགས་པར་མཛད་པས་གཞི་ཐོག་བླ་བྲང་པའི་གདུང་བརྒྱུད་
རྣམས་ལ་ཕྱིས་སུ་ཆུ་མིག་བླ་བྲང་པ་ཞེས་གྲགས། གང་ལྟར་བླ་མ་འཕགས་པ་རིན་པོ་ཆེས་ཆོས་འཁོར་
རྒྱ་ཆེན་པོ་བསྐོར་བ་ནས་རེ་ཞིག་ཆུ་མིག་འདིར་ཆོས་གྲྭ་ཆེར་དར་བར་མ་བྱུང་བ་ལ་རྗེ་འདིའི་སྐབས་
ནས་ཆོས་གྲྭ་དར་བར་བྱུང་བ་ཡིན་ཞེས་གྲགས། གོང་མ་ཐོ་ཐེ་མུར་ནས་ཀུན་ཏིང་གུ་ཤྲཱིའི་མཚན་དང་
ཤེལ་དམ་དང་དངུལ་དམ་ཆེ་བ་ལ་སོགས་ཕུལ་ནས་དགུང་ལོ་སོ་དྲུག་པ་རབ་བྱུང་དྲུག་པའི་ཤིང་
འབྲུག་ལོར་གཞི་ཐོག་གི་ཁྲིར་ཕེབས། སླར་ཡང་གོང་ནས་ཟི་ལིང་ཀྱ་ཧོ་སི་ཏཱ་དབེན་གུ་ཤྲཱིའི་
མཚན་དང་དམ་ཁ་ཆེན་མོ་ཐོ་ཤུ་དང་བཅས་པ་ཕུལ་ལོ། །བླ་མ་འཕགས་པའི་གདན་ས་གཞི་
ཐོག་ལ་བཞུགས་ནས་སྔ་ཆོས་ལ་རྩ་རྒྱུད་བརྟག་གཉིས་ཀྱི་བཤད་བཀའ་དང༌། དྲོད་ཆོས་ལ་
དམ་པའི་ཆོས་མངོན་པ་མཛོད། ཐུབ་པ་དགོངས་གསལ། དགོང་ཆོས་ལ་ཚད་མའི་བསྟན་བཅོས་
ཆེན་པོ་རྣམ་འགྲེལ་དང་། ཚད་མ་རིགས་གཏེར་གསུངས་ཏེ་ཉིན་རེར་ཆོས་དུང་ཐེངས་ལྔ་རེ་བུད་
དེ་ཆོས་ཐུན་ཚར་ལྔ་རེ་མཛད་ཅེས་གྲགས། བསྟན་འགྲོའི་དོན་རྒྱ་ཆེན་པོ་མཛད། འཆད་རྩོད་
རྩོམ་གསུམ་གང་ལ་ཡང་ཐོགས་པ་མི་མངའ་ཞིང་ཆོས་དང་ཟང་ཟིང་གི་སྒོ་ནས་གཞན་ཕན་འཕྲིན་



དཔལ་ས་སྐྱའི་རིག་མཛོད།
ལས་ཀྱང་ཤིན་ཏུ་ཆེ། བླ་མ་གོང་མའི་ལོ་དུས་ཀྱི་སྒྲུབ་མཆོད་དང་། གདན་སའི་འཛིན་སྐྱོང་ལ་
སོགས་པའི་ཕྱི་རོལ་གྱི་མཛད་པ་དང་། ནང་དུ་ཐོས་བསམ་སྒོམ་གསུམ་ནམ་ཡང་གཡེལ་བ་མི་
མངའ་བས་ལྷར་བཅས་སྐྱེ་རྒུ་ཀུན་གྱི་འདྲེན་མཆོག་མཚུངས་ཟླ་མེད་པའོ་ཞེས་ཀུན་གྱིས་གཏམ་
དུ་གླེང་། བླ་མ་ཡི་དམ་གྱིས་ཞལ་གཟིགས་ཤིང་རྡོ་རྗེ་ཆོས་སྐྱོང་གིས་འཕྲིན་ལས་བསྒྲུབས་པ་
ལ་སོགས་ངོ་མཚར་བའི་མཛད་པ་བསམ་གྱིས་མི་ཁྱབ་པ་མངའ་བར་གྲགས། གདུང་བརྒྱུད་
རྣམས་ཀྱི་ནང་ནས་གདན་སའི་ཚོགས་ཆོས་གསུངས་པ་ཡང་བླ་མ་འདི་ཉིད་ཡུན་རིང་ཤོས་སུ་
གྲགས། གདན་ས་ཡང་ཤིང་ཕོ་འབྲུག །ཕྱི་ལོ་༡༣༦༤ནས་ས་མོ་ཡོས། ཕྱི་ལོ་༡༣༩༩བར་དུ་
སྟེ་ལོ་ཆེས་མང་པོའི་བར་མཛད། མཐར་དགུང་ལོ་དྲུག་ཅུ་རེ་གཅིག་པ་ས་མོ་ཡོས། ཕྱི་ལོ་༡༣༩༩
ལོའི་ཟླ་བ་དྲུག་པའི་ཚེས་གཉིས་ལ་ངོ་མཚར་བའི་ལྟས་དང་བཅས་པའི་སྒོ་ནས་སྐུ་གཤེགས་
པའི་ཚུལ་བསྟན་ཏོ། །



བཅུ་བདུན་པ། གཞི་ཐོག་པ་བློ་གྲོས་རྒྱལ་མཚན།
ཁྲི་ཆེན་བཅུ་བདུན་པ་གཞི་ཐོག་བླ་བྲང་པ་བློ་གྲོས་རྒྱལ་མཚན་ནི། བོད་མེ་ཕོ་རྟ། ཕྱི་ལོ་༡༣༦༦
ལོར་ཡབ་ཏཱ་དབེན་ཀུན་དགའ་རིན་ཆེན་དང་ཡུམ་མ་གཅིག་ནམ་པ་གཉིས་ཀྱི་རིགས་སྲས་སུ་སྐུ་
བལྟམས་པའི་ཚུལ་བཟུང་། རྒྱལ་བ་ལྔ་པ་ཆེན་པོའི་ཞལ་སྔ་ནས། རིག་པའི་གནས་མཐའ་དག་



དཔལ་ས་སྐྱའི་རིག་མཛོད། །
ལ་ཕུལ་དུ་ཕྱིན་ཞིང་རྡོ་རྗེ་འཛིན་པའི་ས་ཆེན་པོ་ལ་མངའ་བརྙེས་པས་བསྟན་འཛིན་ཀུན་གྱི་གཙུག་
རྒྱན་དམ་པར་གྱུར་པ་ཞེས་གསུངས་པ་ལྟར་གངས་ཅན་བསྟན་འཛིན་བྱེ་བའི་གཙུག་ནོར་ཆོས་རྗེ་
བླ་མ་དམ་པའི་དྲུང་དུ་རབ་ཏུ་བྱུང་། མདོ་སྔགས་རིག་གནས་དང་བཅས་པ་ལ་སྦྱངས་པ་ཆེར་མཛད་
པས་མཁྱེན་པའི་གཏེར་བདག་ཏུ་གྱུར་ཏེ་བཅོམ་ལྡན་འདས་ཤཱཀྱ་ཐུབ་པས་ཆོས་འཁོར་བསྐོར་བའི་
སྐབས་ཀྱི་ཆོས་དུང་བྱིན་རླབས་ཅན་དཀར་མོ་རྒྱང་གྲགས་སུ་གྲགས་པ་དེ་བུས་ཏེ་གདུལ་བྱ་སྐྱེ་བོའི་
ཚོགས་བསམ་གྱིས་མི་ཁྱབ་པའི་དབུས་སུ་ཆོས་ཀྱི་དགའ་སྟོན་ལན་མང་དུ་མཛད། དགུང་ལོ་སོ་
བཞི་པ་རབ་བྱུང་བདུན་པའི་ས་མོ་ཡོས་ཀྱི་ལོར་བྱང་ཕྱོགས་བོད་ཀྱི་རྡོ་རྗེ་གདན་དཔལ་ལྡན་ས་སྐྱའི་
ཁྲི་ལ་ཕེབས། གདུལ་བྱ་བསམ་གྱིས་མི་ཁྱབ་པ་སྨིན་གྲོལ་གྱི་ས་ལ་བཀོད། གདན་ས་ཆེན་པོ་
དཔལ་ལྡན་ས་སྐྱས་གཙོས་པའི་ཕྱོགས་ཀྱི་གདན་ས་ཁག་ན་བཞུགས་པའི་བླ་མ་དང་དགེ་བའི་
བཤེས་གཉེན་ཆེན་པོ་དག་ཀྱང་རྗེ་འདི་ཉིད་ཀྱི་ཞབས་དྲུང་དུ་ཕེབས་ཏེ་མདོ་རྒྱུད་མན་ངག་གི་བདུད་
རྩི་རྣམས་པདྨའི་ཚལ་ལ་བུང་བ་ལྟར་བཞེས་ཏེ་གསང་བ་གསུམ་གྱི་རྣམ་ཐར་ལ་བསྔགས་བརྗོད་
ཀྱི་སྒྲ་དབྱངས་ཕྱོགས་ཐམས་ཅད་དུ་བསྒྲགས་པ་ལ་གཅིག་ཏུ་རྩེན་པར་གྱུར། སྟོབས་དང་འབྱོར་
པས་དྲེགས་པ་ཆེ་རྒུ་དག་ཀྱང་ཁེངས་པ་བཏང་སྟེ་རྗེ་འདི་ཡི་ཞལ་མཇལ་བ་དང་གསུང་ཐོས་པ་ལ་
རིངས་པ་བཞིན་དུ་ངང་གིས་འདུ་བ་ལ་སོགས་ཆོས་དང་འབྱོར་པའི་དགེ་ལེགས་ཐམས་ཅད་འབད་
མེད་ལྷུན་གྲུབ་ལྟ་བུའི་ཚུལ་དུ་བྱུང་། བླ་མ་གོང་མ་ཡེ་ཤེས་ཀྱི་སྤྱན་དང་ལྡན་པ་དག་གི་ཟག་མེད་
ཐུགས་ཀྱི་དགོངས་པ་ཡོངས་སུ་རྫོགས་ངེས་པའི་རྣམ་དཀར་འཕྲིན་ལས་ཀྱི་ཕུང་པོ་ལ་ལྷར་བཅས་
འགྲོ་བ་ཀུན་གྱི་བསྔགས་བརྗོད་ཀྱི་མེ་ཏོག་འཐོར། དེ་ལྟར་ས་མོ་ཡོས། ཕྱི་ལོ་༡༣༩༩ནས་ལྕགས་
ཕོ་བྱི་བ། ཕྱི་ལོ་༡༤ ༢༠བར་དུ་དཔལ་ལྡན་ས་སྐྱའི་གདན་བདག་མཛད་པའི་སྐབས་སུ་བསྟན་འགྲོའི་
མཛད་འཕྲིན་བསམ་བརྗོད་ལས་འདས་པར་བསྐྱངས་དང་སྐྱོང་བཞིན་པའི་མུར་སྐུ་དངོས་ཀྱི་གདུལ་
བྱ་དེ་ཙམ་ལ་དགོངས་ཏེ། མཐར་དགུང་ལོ་ལྔ་བཅུ་ང་ལྔ་བཞེས་པའི་ལྕགས་ཕོ་བྱི། ཕྱི་ལོ་༡༤ ༢༠
ལོར་ངོ་མཚར་བའི་ལྟས་དང་བཅས་ཏེ་སྐུ་གཤེགས་སོ། །



བཅོ་བརྒྱད་པ། འཇམ་དབྱངས་ནམ་མཁའ་རྒྱལ་མཚན།
བ།
ཁྲི་ཆེན་བཅོ་བརྒྱད་པ་རིན་ཆེན་བླ་བྲང་པ་འཇམ་དབྱངས་ནམ་མཁའ་རྒྱལ་མཚན་ནི། བོད་
ས་ཕོ་སྟག །ཕྱི་ལོ་༡༣༩༨ལོར་ཡབ་བླ་ཆེན་ཀུན་དགའ་རྒྱལ་མཚན་བསྙེན་པར་མ་རྫོགས་གོང་
གདུང་སྤེལ་མཛད་པའི་སྐབས་སུ་མཚན་ལ་ཟླ་བ་རྒྱལ་མཚན་ཞེས་གྲགས་པའི་ཡབ་དེ་དང་། ཡུམ་



དཔལ་ས་སྐྱའི་རིག་མཛོད།
ཞ་ལུ་མ་ནམ་མཁའ་རྒྱལ་མོར་གྲགས་པ་གཉིས་ཀྱི་རིགས་སྲས་སུ་འཁྲུངས། སྐྱེས་ཐོབ་ཀྱི་
མཁྱེན་རབ་ཕུན་སུམ་ཚོགས་པ་མངའ་བས་འབྲི་ཀློག་ལ་སོགས་པ་རྣམས་ཚེགས་མེད་དུ་མཁྱེན།
གདུགས་གཉིས་ལ་བརྟག་གཉིས་ཐུགས་སུ་ཆུད། ཉིན་གཅིག་ལ་འཁོར་ལོ་བདེ་མཆོག་གི་
སྒྲུབ་དཀྱིལ་ཐུགས་སུ་ཆུད་པས་ཀུན་གྱིས་འཇམ་དབྱངས་ཆེན་པོ་ཞེས་པའི་མཚན་གྱི་ཅོད་པཎ་
གསོལ། ཡབ་བླ་ཆེན་ཀུན་དགའ་རྒྱལ་མཚན་དང༌། ཐེག་ཆེན་ཆོས་ཀྱི་རྒྱལ་པོ་ཀུན་དགའ་
བཀྲ་ཤིས། མཁན་ཆེན་བསོད་ནམས་རྒྱལ་མཆོག །སྦས་པའི་རྣལ་འབྱོར་པ་རྡོ་རྗེ་རྒྱལ་
མཚན་ལ་སོགས་ཡོངས་འཛིན་དུ་མ་བསྟེན་ནས་དམ་པའི་ཆོས་ཚུལ་སྤྱི་དང་ཡབ་མེས་ཀྱི་གསུང་
རབ་ཀུན་ལ་མཁས་པར་སྦྱངས་ཤིང་ཟབ་དོན་མན་ངག་རྒྱ་མཚོའི་མངའ་བདག་ཏུ་བཞུགས། སློབ་
དཔོན་པདྨ་འབྱུང་གནས་ཀྱི་རྣམ་སྤྲུལ་དུ་གྲགས། ས་སྐྱ་པའི་བསྟན་སྲུང་རྣམས་བྲན་བཞིན་དུ་
བཀོལ་བའི་མཐུ་སྟོབས་ནུས་པའི་མངའ་བདག་ཆེན་པོར་གྱུར། རྒྱལ་བའི་བསྟན་པ་སྤྱི་དང་ཁྱད་
པར་རྡོ་རྗེ་ཐེག་པ་ལ་འཕྲིན་ལས་ཆེ་ཞིང་ཡང་སྒོས་རྣལ་འབྱོར་དབང་ཕྱུག་གི་མན་ངག་ཟབ་གསང་
མཁའ་འགྲོའི་སྙིང་ཁྲག་སྙན་བརྒྱུད་མན་ངག་ཡོངས་རྫོགས་ཀྱི་བཀའ་བབས་པས་གྲུབ་པའི་གོ་
འཕང་མཐོན་པོར་གཤེགས། གཞན་ཕན་འཕྲིན་ལས་ཀྱི་སྙན་གྲགས་ཕྱོགས་ཐམས་ཅད་ལ་ཁྱབ།
ནག་པོ་བདུད་ཀྱི་རྩ་ལག་ཏུ་གཏོགས་པ་ཐམས་ཅད་དམ་ཚིག་གི་ཕྱག་རྒྱས་བཅིངས་ཤིང་བསྟན་
འགྲོའི་ཕན་བདེ་སྤེལ་བའི་བྲན་ཉིད་དུ་བཀོལ། ལས་བཞིའི་འཕྲིན་ལས་ཐམས་ཅད་ལ་མངའ་
བརྙེས་པས་ཐུགས་ཀྱི་བཞེད་དགོངས་མཐའ་དག་འབད་མེད་ལྷུན་གྱིས་གྲུབ། མདོར་ན་ལྕགས་
མོ་གླང༌། ཕྱི་ལོ་༡༤ ༢༡ནས་ལྕགས་མོ་བྱ། ཕྱི་ལོ་༡༤༤༡བར་དཔལ་ལྡན་ས་སྐྱའི་བསྟན་བདག་
མཛད་དེ་མཐར་དགུང་ལོ་བདུན་ཅུ་རྩ་ལྔ་པ་བཞེས་པའི་ཆུ་ཕོ་འབྲུག །ཕྱི་ལོ་༡༤ ༧༢ལོ་ལ་གཞི་
ཐོག་བླ་བྲང་དུ་སྤྲུལ་གཞི་ཟངས་མདོག་དཔལ་གྱི་རི་བོའི་པདྨ་འོད་ཀྱི་ཕོ་བྲང་དུ་སློབ་དཔོན་པདྨ་
འབྱུང་གནས་ཀྱི་ཐུགས་ཀར་ཐིམ་པའི་ཚུལ་བསྟན་ཏོ། །
22



བཅུ་དགུ་པ། སློབ་དཔོན་ཀུན་དགའ་དབང་ཕྱུག །
ཆ
ཁྲི་ཆེན་བཅུ་དགུ་པ་གཞི་ཐོག་བླ་བྲང་པ་སློབ་དཔོན་ཀུན་དགའ་དབང་ཕྱུག་ནི། བོད་ས་
ཕོ་ཁྱི། ཕྱི་ལོ་༡༤༡༨ལོར་ཡབ་གཞི་ཐོག་པ་བློ་གྲོས་རྒྱལ་མཚན་དང་། ཡུམ་མ་གཅིག་རྒྱལ་མོ་
སྐྱིད་གཉིས་ཀྱི་རིགས་སྲས་སུ་འཁྲུངས། སྐུ་གཞོན་ནུའི་དུས་ནས་མདོ་སྔགས་ཀྱི་ཆོས་ཚུལ་



དཔལ་ས་སྐྱའི་རིག་མཛོད།
gg
ཆ་ལག་དང་བཅས་པ་ལ་གསན་སྦྱོང་ཡག་དག་པར་མཛད་པས་མཁྱེན་རབ་མཚུངས་པ་མེད་པའི་
སྙན་གྲགས་ཕྱོགས་ཀུན་ཏུ་ཁྱབ། གསང་ཆེན་རྡོ་རྗེ་ཐེག་པའི་རྒྱུད་སྡེ་བཞི་དང་འབྲེལ་བའི་དབང་
ལུང་མན་ངག་དང་། ལྷག་པར་ཐུན་མིན་ཆེ་བ་བཅུ་གཅིག་གི་བདག་ཉིད་ཟབ་གསང་མན་ངག་
ཡོངས་ཀྱི་ཉིང་ཁུ། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་པ་ཟབ་མོས་
སྐལ་ལྡན་གྱི་འགྲོ་བ་མང་པོ་སྨིན་གྲོལ་ལ་བཀོད་པར་མཛད། ནང་རྟོགས་པའི་གོ་འཕང་མཐོན་
པོར་གཤེགས་པས་མཐུ་སྟོབས་ནུས་པའི་མངའ་བདག་ཏུ་གྲགས་ཤིང་ཁའུ་སྐྱེས་ལྷས་ཀྱི་མགོན་
ཁང་སུས་ཀྱང་ཞིག་གསོས་མ་ནུས་པ་དེ་ཉིད་རྗེ་འདིས་ཞིག་གསོས་མཛད་དེ་གྲུབ་པའི་རྟགས་
མཚན་མང་པོ་བསྟན་པར་མཛད། རྒྱལ་ཆེན་རྣམ་བཞིས་ཐུབ་པ་བཅོམ་ལྡན་འདས་ལ་ཞུས་པ་
ལྟར་རྒྱལ་མཁར་རྩེ་པས་ཞབས་ཞུ་དཔེ་རུ་འོས་པ་ཞུས། དེའི་རྒྱུ་ཅན་ལས་གཞི་ཐོག་གི་གདན་
ས་ལ་བཞུགས་ཏེ་འཆད་ཉན་སྒོམ་སྒྲུབ་དང་འཆད་རྩོད་རྩོམ་གསུམ་ལ་སོགས་པ་དམ་པའི་རྣམ་
ཐར་ཁོ་ནས་དུས་འདའ་བར་མཛད། ཟང་ཟིང་གི་དངོས་པོ་ཅི་འབྱོར་བ་ཐམས་ཅད་བླ་མ་གོང་
མའི་སྒྲུབ་མཆོད་དང་སྐུ་གསུང་ཐུགས་རྟེན་བཞེངས་པ་དང་། རྟེན་གཙུག་ལག་ཁང་དུ་མའི་ཉམས་
གསོ་དང་དབུལ་ཞིང་ཕོངས་པའི་སྐྱེ་བོ་རྣམས་ལ་སྦྱིན་གཏོང་མཛད་པ་སོགས་རྣམ་དཀར་དགེ་
བའི་ལས་ཁོ་ནར་གཏོང་བ་ལས་རང་དོན་དུ་ཕྲ་མོ་ཙམ་ཡང་བདག་གིར་མི་མཛད། སྤྱིར་དམ་
པ་འདིས་བཤད་སྒྲུབ་གཉིས་ལས་སྒྲུབ་པ་དང་། ལྷག་པར་རྗེ་བཙུན་ས་སྐྱ་པའི་ཡབ་མེས་ཀྱི་
ཆོས་སྐོར་མཐའ་དག་ཉམས་བཞེས་ཀྱི་མཐིལ་དུ་མཛད། དེ་དག་གི་སྒོ་ནས་རང་ཉིད་ཀྱི་རྟོགས་
པའི་ཡོན་ཏན་སྤེལ་བ་དང་། གཞན་གདུལ་བྱ་མང་པོ་རྗེས་སུ་བཟུང་བའི་ཐུགས་སྲས་ཞལ་སློབ་
ཀྱང་བསྟན་པ་སྤྱི་དང་། བྱེ་བྲག་རྗེ་བཙུན་ས་སྐྱ་པའི་བསྟན་པའི་ཁུར་གོང་དུ་འདེགས་ནུས་པའི་
བསྟན་འཛིན་དུ་མ་ཞིག་བསྐྲུན། རིགས་མྱུག་ནི་མ་འཕེལ། མདོར་ན་ཆུ་ཕོ་ཁྱི། ཕྱི་ལོ་༡༤༤༢
ནས་ཆུ་ཕོ་རྟ། ཕྱི་ལོ་༡༤༦༢བར་བྱང་ཕྱོགས་བོད་ཀྱི་རྡོ་རྗེ་གདན་དཔལ་ལྡན་ས་སྐྱའི་གདན་



གདན་རབས་ངོ་མཚར་བང་མཛོད།
བདག་མཛད་དེ་མཐར་དགུང་གྲངས་བཞི་བཅུ་ཞེ་ལྔ་བཞེས་པའི་ཆུ་ཕོ་རྟ། ཕྱི་ལོ་༡༩༦༢ལོར་
ངོ་མཚར་བའི་ལྟས་བཅས་དགོངས་པ་གཞན་དོན་དུ་ཕེབས་པའི་ཚུལ་བསྟན་ཏོ། །



ཉི་ཤུ་པ། རྒྱ་དཀར་ཤེས་རབ་རྒྱལ་མཚན།
ཁྲི་ཆེན་ཉི་ཤུ་པ་རིན་ཆེན་བླ་བྲང་པ་རྒྱ་དཀར་ཤེས་རབ་རྒྱལ་མཚན་ནི། བོད་མེ་ཕོ་འབྲུག །
ཕྱི་ལོ་༡༤ ༣༦ལོར་ཡབ་འཇམ་དབྱངས་ནམ་མཁའ་རྒྱལ་མཚན་དང་། ཡུམ་མ་གཅིག་དཔལ་འབྱུང་
རྒྱལ་མོ་ཞེས་བྱ་བ་གཉིས་ཀྱི་སྲས་སུ་སྐུ་འཁྲུངས། སྐྱེས་ཐོབ་ཀྱི་ཐུགས་རབ་ཤིན་ཏུ་ཆེ་བ་དང༌།



གདན་རབས་ངོ་མཚར་བང་མཛོད།
བཤེས་གཉེན་དམ་པ་མང་པོ་ལ་བསྟེན་ནས་ཆོས་ཚུལ་སྤྱི་དང་ཡབ་མེས་ཀྱི་ཆོས་སྐོར་མཐའ་དག་
ལ་སྦྱངས་པས་ཤེས་བྱ་གང་ལ་ཡང་ཐོགས་པ་མེད་པའི་བློ་གྲོས་ཀྱི་རྩལ་རྡོལ། དགུང་ན་གཞོན་པའི་
དུས་ནས་བསྟན་བཅོས་ཅི་རིགས་པ་རྩོམ་པའི་དབུ་ཚུགས། རྟེན་འབྲེལ་འགའ་ཡི་རྒྱུས་དགུང་ན་
ཉེར་བདུན་པ་བཞེས་པའི་ཆུ་ཕོ་རྟ་ཡི་ལོའི་ཟླ་བ་དགུ་པའི་ཚེས་ཉེར་ལྔ་ལ་གདན་ས་ཆེན་པོ་ནས་
གདན་བཏེགས་ཏེ་ཁམས་ཕྱོགས་ལ་ཕེབས། བོན་ཁྱུང་པོ་སྟོད་དུ་གདུལ་བྱ་མང་པོ་དམ་པའི་ཆོས་
ཀྱིས་སྨིན་གྲོལ་གྱི་ས་ལ་བཀོད་པར་མཛད། དེ་ནས་མུ་མཐུད་བྱོན་པས་ཧོར་སེར་གྱི་ཡུལ་དུ་ཕེབས།
དེར་ཆ་བྱད་ལྷ་འདྲེའི་ཆ་ལུགས་ལྟ་བུ་ཡིད་དུ་མི་འོང་བ་འབའ་ཞིག་ཏུ་བྱས་པ་ཤིན་ཏུ་འཇིགས་སུ་
རུང་བ་ཡོད་པ་རྣམས་ཀྱིས་འགྲོ་བའི་མགོན་པོ་བླ་མ་ས་སྐྱ་པ་ཡིན་པར་རྟོགས་ནས་ཕྱག་དང་སྐོར་
བ་མང་དུ་བྱས་ནས་སོང་། དེའི་ནངས་པར་ཧོར་གྱི་དཔོན་བློན་ཐམས་ཅད་ཕྱག་འབུལ་ཞིང་བྱིན་
རླབས་ཞུ་བ་དང་བསྙེན་བཀུར་རྒྱ་ཆེན་པོ་འབུལ་བ་ལ་བྱུང་སྟེ་ཆོས་ཀྱི་སེམས་དང་བྲལ་ཞིང་གདུག་
པའི་ལས་ལ་དགའ་བའི་ཤིན་ཏུ་རྩུབ་སེམས་དང་ལྡན་པ་རྣམས་ཀྱང་གུས་པར་གྱུར་ཏོ། །དེ་ནས་
རིམ་གྱིས་བྱོན་པས་གྲུབ་རྩ་ཞེས་བྱ་བའི་ཡུལ་མཐོན་པོ་ཞིག་ཏུ་ཆུ་གཏན་ནས་མེད་པས་ཁལ་མ་རྣམས་
དང་དྲུང་ན་གནས་པ་ཐམས་ཅད་ཤིན་ཏུ་སྐོམ་པས་ཉེན་པ་ན། བདག་ཉིད་ཆེན་པོ་འདིས་བྲག་ལ་
ཕུར་པ་བཏབ་ནས་ཆུ་བཏོན་ཏེ་ཐམས་ཅད་སྐོམ་པའི་འཇིགས་པ་ལས་བསྒྲལ། ཡང་སྐབས་ཤིག་
ཏུ་ཁ་བ་ཆེན་པོ་བབས་ཏེ་ལ་ཆེན་པོའི་ལམ་ཁ་བས་ནོན་ནས་ཅི་བྱ་གཏོལ་མེད་དུ་གྱུར་བ་ན། བླ་
མ་འདིས་དཀོན་མཆོག་ལ་གསོལ་བ་བཏབ་པ་དང་ཆོས་སྐྱོང་རྣམས་ལ་བཀའ་བསྒོས་ཤིང་བདེན་
བརྡར་བརྗོད་ནས་བྱོན་པའི་ཚེ། འབྲོང་གི་རྨིག་རྗེས་ཤིག་ཤར་གྱིས་དོད་པ་གཅིག་འདུག་པའི་རྗེས་
སུ་ཕེབས་པས་འབྲོང་སུམ་ཅུ་ཙམ་ཞིག་ལ་ཐོག་ཏུ་བྱུང་སྟེ་གངས་རྣམས་གཤགས་ནས་སོང་བ་ན་
དེ་དག་གི་རྗེས་ཀྱི་སྟེང་བདག་ཉིད་ཆེན་པོ་སློབ་ཚོགས་རྣམས་ཀྱང་བྱོན་པས་ལམ་བདེ་བར་བགྲོད་
དེ་སྐྱོན་མེད་དུ་ཕེབས་པ་ལྟ་བུའི་གྲུབ་པའི་མཚན་མ་རྨད་དུ་བྱུང་བ་བསྟན་པར་གྲགས། གཞན་



དཔལ་ས་སྐྱའི་རིག་མཛོད། །
5)
u
ཡང་ལམ་དུ་བྱོན་པའི་ཚེ་རི་དྭགས་རྐྱང་དང༌། ཤ་བ་ལ་སོགས་པས་ལམ་སྣ་སྟོན་པ་སོགས་ཤིན་ཏུ་
ངོ་མཚར་བའི་རྣམ་ཐར་དུ་མ་མངའ། གཞན་ཡང་ཁང་རྙིང་སྐད་ཅིག་གཉིས་པར་འཇིག་ངེས་པ་དག་
ཀྱང་རྗེ་འདི་ཉིད་ཀྱིས་སྲུང་སྐུད་ཀྱིས་བཅིངས་པས་དང་པོའི་དུས་ལྟར་གཡོ་མེད་དུ་མ་འཇིག་པར་
གནས་པ་དང༌། ན་བཟའི་གཡབ་མོ་བརྡབས་པས་མཚོ་རྫིང་ཆེན་པོ་ཕྱོགས་མེད་དུ་རལ་བ་དང་།
ངན་པ་འགའ་ཞིག་གིས་བདག་ཉིད་ཆེན་པོ་འདི་བཞུགས་པའི་བླ་བྲང་ལ་དམག་གིས་བསྐོར་ནས་
རུང་བ་མ་ཡིན་པའི་ལས་ངན་བྱས་པ་ན། བླ་མ་འདིའི་ཐུགས་དམ་མཛད་པའི་རྟེན་ལྷ་མོ་འདོད་
ཁམས་དབང་ཕྱུག་མའི་སྐུ་བརྙན་གཅིག་ཡོད་པ་དེས་སྒར་གྱི་མཐར་ཉུལ་ཏེ་མཐར་ལྷ་མོའི་སྐུ་ལ་
རྡུལ་ཐོན་པ་བྱུང་ཞིང་། དེ་ནས་ངན་པ་དེ་ཡི་སྒར་དུ་མེ་ཆེན་པོ་བྱུང་སྟེ་གནོད་བྱེད་མང་པོ་དངོས་
སུ་ལྔ་པའི་ལམ་དུ་གྱུར་པ་ན་ལྷ་མོའི་སྐུ་བརྙན་དེར་དེ་ཕྱིན་ཆད་ལྷ་མོ་རྡུལ་རིས་མ་ཞེས་གྲགས་ཤིང་
ཉེ་དུས་ཀྱི་བར་དུ་དགེ་སྡིངས་ཀྱི་མགོན་ཁང་ན་བཞུགས་པ་ཡིན་ནོ། །སེམས་ཅན་གྱི་དོན་དུ་དེ་
ལ་སོགས་པའི་མཐུ་དང་ནུས་པའི་གྲུབ་པའི་མཚན་མ་ཕྱོགས་མེད་དུ་བསྟན་ཏོ། །འཆད་རྩོད་རྩོམ་
གསུམ་གྱི་སྒོ་ནས་ཆོས་རྗེ་ཁུ་དབོན་ལྟར་མདོ་སྔགས་ཀྱི་བསྟན་པ་བསྐྱངས། སྐལ་ལྡན་གདུལ་བྱ་
བསམ་གྱིས་མི་ཁྱབ་པ་གྲོལ་བ་མཆོག་གི་ས་ལ་བཀོད་པར་མཛད། ཆུ་མོ་ལུག །ཕྱི་ལོ་༡༤༦༣
ནས་ཆུ་ཕོ་འབྲུག །ཕྱི་ལོ་༡༤༧༢བར་བསྟན་པའི་བདག་པོ་མཛད་དེ་མཐར་དགུང་གྲངས་ལྔ་
བཅུ་ང་དགུ་བཞེས་པའི་ཤིང་ཕོ་སྟག །ཕྱི་ལོ་༡༤༩༤ལོའི་ཟླ་གསུམ་པའི་ཚེས་བཅོ་ལྔ་ལ་ངོ་མཚར་
བའི་རྟགས་མཚན་བསམ་གྱིས་མི་ཁྱབ་པ་དང་བཅས་པའི་སྒོ་ནས་རེ་ཞིག་སྐུ་ཡི་བཀོད་པ་ཆོས་
དབྱིངས་སུ་བསྡུ་བར་མཛད་དོ། །
(
)



ཉེར་གཅིག་པ། བདག་ཆེན་བློ་གྲོས་རྒྱལ་མཚན།
1:
ཁྲི་ཆེན་ཉེར་གཅིག་པ་རིན་ཆེན་སྒང་བླ་བྲང་པ་བདག་ཆེན་བློ་གྲོས་རྒྱལ་མཚན་ནི། བོད་
ཤིང་ཕོ་བྱི། ཕྱི་ལོ་༡༤ ༤༤ལོར་ཡབ་འཇམ་དབྱངས་ཆེན་པོ་ནམ་མཁའ་རྒྱལ་མཚན་དང་ཡུམ་
མ་གཅིག་དཔལ་འབྱུང་རྒྱལ་མོ་གཉིས་ཀྱི་རིགས་སྲས་སུ་ཤབ་དགེ་སྡིངས་ཀྱི་ས་ཡི་ཆ་ལྕམ་མོ་



དཔལ་ས་སྐྱའི་རིག་མཛོད།
གཡང་གྲོང་དུ་སྐུ་བལྟམས་པའི་ཚུལ་བཟུང་། དམ་པའི་རང་རྟགས་ཐམས་ཅད་ལྷན་སྐྱེས་སུ་
མངའ་བས་སྐྱེ་བོ་ཐམས་ཅད་ཀྱིས་ཨེ་མ་ངོ་མཚར་རོ་ཞེས་གཏམ་དུ་གླེང་། འཁྲུངས་མ་ཐག་ནས་
རྡོ་རྗེ་ཆོས་སྐྱོང་རྣམས་འབྲལ་མེད་དུ་རྗེས་སུ་འབྲང་བར་གཟིགས། དགུང་ལོ་གཉིས་གསུམ་ནས་
དྲུག་གི་བར་ཡབ་ཡུམ་གྱི་དྲུང་ཁོ་ནར་བཞུགས། ཡབ་ལ་གསུང་ངག་རིན་པོ་ཆེས་ཐོག་དྲངས་ཟབ་
རྒྱས་ཀྱི་དམ་པའི་ཆོས་དུ་མ་དང་ཁྱད་པར་ཆོས་སྐྱོང་སྐོར་གྱི་ཆོས་སྐོར་མཐའ་དག་གསན། གཞན་
ཡང་དབྱངས་རོལ་གར་འཆམས་ལ་སོགས་པའི་མཐོང་བརྒྱུད་ཀྱི་ཕྱག་བཞེས་ཕྲ་མོ་ཚུན་ཆད་ཀྱང་
སྐུ་གཞོན་ནུའི་དུས་ཉིད་ནས་ལེགས་པར་མཁྱེན། ལྷག་པར་དུ་ཡབ་རྗེས་ཉིད་ཀྱི་སྲས་དང་སློབ་
མ་གཞན་སུ་ལ་ཡང་མ་གནང་བའི་དཔལ་ལྡན་ས་སྐྱ་པའི་བསྟན་སྲུང་རྣམ་པ་གཉིས་ཀྱི་ཐུན་མོང་
མ་ཡིན་པའི་ཆོས་སྐོར་གྱི་ཆོས་སྐོར་མཐའ་དག་གསན། གཞན་ཡང་དབྱངས་རོལ་གར་འཆམས་
ལ་སོགས་པའི་མཐོང་བརྒྱུད་ཀྱི་ཕྱག་བཞེས་ཕྲ་མོ་ཚུན་ཆད་ཀྱང་སྐུ་གཞོན་ནུའི་དུས་ཉིད་ནས་
ལེགས་པར་མཁྱེན། ལྷག་པར་དུ་ཡབ་རྗེས་ཉིད་ཀྱི་སྲས་དང་སློབ་མ་གཞན་སུ་ལ་ཡང་མ་གནང་
བའི་དཔལ་ལྡན་ས་སྐྱ་པའི་བསྟན་སྲུང་རྣམ་པ་གཉིས་ཀྱི་ཐུན་མོང་མ་ཡིན་པའི་ཆོས་སྐོར་ལ་
སོགས་གདུང་བརྒྱུད་ཁོ་ན་ལ་ཆིག་བརྒྱུད་དུ་བཞུགས་པའི་གདམས་པ་རྣམས་ཡོངས་སུ་རྫོགས་
པར་གནང་བས་ཆོས་སྐོར་འདི་དག་གི་མངའ་བདག་ཆེན་པོར་གྱུར། རིགས་ལྡན་གྲགས་པའི་རྣམ་
སྤྲུལ་འཇམ་པའི་དབྱངས་དཀོན་མཆོག་བཟང་པོའི་དྲུང་དུ་དགུང་ལོ་བདུན་པར་རབ་བྱུང་བསྒྲུབས་
ཏེ་མཚན་བློ་གྲོས་རྒྱལ་མཚན་དཔལ་བཟང་པོ་ཞེས་གསོལ། དགུང་ལོ་བརྒྱད་པའི་དུས་སུ་གདན་
ས་ཆེན་པོར་གཅེན་དང་ལྷན་དུ་ཆེ་འདོན་ལེགས་པར་མཛད་པའི་ཚེ་ཚངས་པའི་དབྱངས་ལྟ་བུའི་
གསུང་གིས་དམ་པའི་ཆོས་ཀྱི་བཀའ་དྲིན་བསྩལ་བས་བློ་གསལ་མཁས་པའི་ཚོགས་རྣམས་ངོ་མཚར་
ཞིང་མི་ཕྱེད་པའི་དད་པའི་ས་ལ་བཀོད་པར་མཛད། དགུང་ལོ་དགུ་པ་ནས་བཅུ་གསུམ་གྱི་བར་
དུ་འཇམ་དབྱངས་དཀོན་མཆོག་བཟང་པོ་དེ་ཉིད་ཀྱི་དྲུང་དུ་རྣམ་འགྲེལ། རིགས་གཏེར། སྡོམ་



གདན་རབས་ངོ་མཚར་བང་མཛོད།
གསུམ་རབ་དབྱེ། དབུ་མ་རྩ་ཤེས་ལ་སོགས་རྒྱ་ཆེན་མདོ་ཡི་གཞུང་ལུགས་མང་པོ་དང་ཁྱད་པར་
དུ་གསུང་ངག་རིན་པོ་ཆེ་ལ་སོགས་པའི་ཟབ་མོ་སྔགས་ཀྱི་གདམས་ཁྲིད་ཀྱང་ཚུར་མཐོང་གི་བློ་
ལས་འདས་པ་གསན། དགུང་ལོ་བཅུ་བཞི་པའི་མེ་མོ་གླང་གི་ལོ་ལ་ཡབ་འཇམ་དབྱངས་ནམ་
མཁའ་རྒྱལ་མཚན་དང་། བདག་ཆེན་གྲགས་པ་རྒྱལ་མཚན་གཉིས་དང་ལྷན་དུ་གདན་ས་ཆེན་
པོར་ཕྱག་ཕེབས། རྗེ་བཙུན་ཀུན་དགའ་དབང་ཕྱུག་གིས་རང་གི་རྒྱལ་སར་དབང་བསྐུར། དགུང་
ལོ་བཅོ་ལྔ་པ་ས་ཕོ་སྟག་གི་ལོར་མུས་ཆེན་སེམས་དཔའ་ཆེན་པོ་དཀོན་མཆོག་རྒྱལ་མཚན་གྱི་
དྲུང་དུ་དགེ་ཚུལ་གྱི་སྡོམ་པ་རྣམ་པར་དག་པ་བཞེས། དགུང་ལོ་བཅུ་དྲུག་བཞེས་པའི་ས་མོ་ཡོས་
ཀྱི་ལོ་ལ་གཞི་ཐོག་པ་རྗེ་བཙུན་ཀུན་དགའ་དབང་ཕྱུག་གི་ཞལ་ནས་བར་ཆད་ཀྱི་ལྟས་ཅུང་ཟད་
འདུག་པས་དགྱེས་པ་རྡོ་རྗེའི་གཞི་བསྙེན་ཅིག་མཛོད་ཅེས་གསུངས་པ་ལྟར་གནང་བའི་ཚེ། གཟིགས་
སྣང་ལ་ཕྱག་གཡོན་གྱི་གྲུ་མོ་ནས་སྦྲུལ་ནག་པོ་འདོམ་པ་གང་རེ་ཙམ་མངོན་སུམ་དུ་ཐོན་པས་དེ་
འཕྲལ་སྐུ་ཁམས་ཤིན་ཏུ་དྭངས་པ་དང་། ཐུགས་དམ་གྱི་བོགས་ཀྱང་སྔར་དང་མ་འདྲ་བར་བྱུང་སྟེ་
གཞི་བསྙེན་ཁ་སྐོང་གི་སྦྱིན་སྲེག་ཚུན་ཆད་ལེགས་པར་བསྒྲུབས་པར་མཛད། གཞན་ཡང་སློབ་
དཔོན་སངས་རྒྱས་དཔལ་སྒྲུབ། ཆོས་རྗེ་ངག་དབང་གྲགས་པ་སོགས་ལས་མདོ་སྔགས་ཀྱི་ཆོས་
དཔག་ཏུ་མེད་པ་གསན། དགུང་ལོ་ཉེར་གཅིག་བཞེས་པའི་ཆུ་ཕོ་སྤྲེལ་གྱི་ལོའི་ཐ་སྐར་ཟླ་བའི་
ཚེས་བཅུ་ཉིན་སེམས་དཔའ་ཆེན་པོའི་དྲུང་བསྙེན་པར་རྫོགས་པ་དགེ་སློང་གི་དངོས་པོ་བསྒྲུབས་
ཏེ་ངུར་སྨྲིག་གི་རྒྱལ་མཚན་འཛིན་པ་ཀུན་གྱི་གཙུག་རྒྱན་དུ་གྱུར། རྗེ་སེམས་དཔའ་ཆེན་པོས་
བརྡ་ཐབས་ཀྱི་སྒོ་ནས་བླ་མ་ས་སྐྱ་པ་ཆེན་པོའི་རྣམ་སྤྲུལ་དུ་གསུངས་པ་དང་། རང་ཉིད་ཀྱང་
ས་ཆེན་གྱི་རྣམ་སྤྲུལ་ཡིན་པར་ཞལ་གྱིས་བཞེས། སེམས་དཔའ་ཆེན་པོས་གསུང་ངག་ལམ་འབྲས་
ཀྱི་སྙན་བརྒྱུད་ཀྱི་མན་ངག་ཐུན་མོང་མ་ཡིན་པ་ཡོངས་རྫོགས་རྗེ་འདི་ཉིད་ལ་ལྐོག་ཏུ་བདམས་
ཏེ་རྗེ་བཙུན་ས་སྐྱ་པའི་བཀའ་བབས་མན་ངག་ཡོངས་རྫོགས་ཀྱི་བདག་པོར་མངའ་གསོལ།



དཔལ་ས་སྐྱའི་རིག་མཛོད།
ནང་ཐུགས་ཀྱི་སྲས་གཅིག་པུ་ཉིད་དུ་མཛད། གཞན་ཡང་ཞ་ལུ་པ་སངས་རྒྱས་དཔལ་བཟང་།
གྲུབ་ཆེན་དཀོན་མཆོག་བློ་གྲོས། ཆོས་རྗེ་བློ་གྲོས་རིན་ཆེན། ཆོས་རྗེ་དཔལ་ལྡན་རྒྱལ་པོ་ལ་
སོགས་པའི་ཡོངས་འཛིན་རྣམས་ལས་དབང་བྱིན་རླབས། རྒྱུད་དང་རྗེས་གནང་། ལུང་དང་
མན་ངག་ལ་སོགས་ཤེས་བྱ་རྒྱ་མཚོ་གསན་ཏེ་མཁྱེན་པ་རྒྱ་མཚོའི་ཕ་རོལ་ཏུ་སོན་པར་མཛད་དེ་
ཆོས་རྗེའི་ང་བརྒྱད་མའི་རྣམ་ཐར་བདག་གིར་བཞེས། མདོ་རྒྱུད་ཀྱི་གཞུང་དང་མན་ངག་རྒྱ་
མཚོའི་གན་མཛོད་དུ་གྱུར། གྲུབ་པའི་གོ་འཕང་མཐོན་པོ་བཟུང་། ལྷག་པར་སེམས་དཔའ་
ཆེན་པོའི་བཀའ་དྲིན་ལས་མན་ངག་རྒྱ་མཚོའི་ཉིང་ཁུའི་ཡང་ཉིང་ཁུ་གསུང་ངག་སློབ་བཤད་ཀྱི་
བཀའ་བབས། འཕགས་ཡུལ་རྣལ་འབྱོར་གྱི་དབང་ཕྱུག་གྲུབ་ཆེན་བིར་ཝ་པའི་སྙན་བརྒྱུད་ཀྱི་ཆོས་
བདག་ཏུ་གྱུར། ཁམས་ཕྱོགས་ཀྱི་གདུལ་བྱ་རྣམས་ཀྱིས་གསོལ་བ་བཏབ་པ་བཞིན་ཆིབས་ཀྱི་
ཁ་ལོ་བསྒྱུར་ཏེ་ལམ་བར་གྱི་གདུལ་བྱ་དཔག་ཏུ་མེད་པ་སྨིན་གྲོལ་ལ་བཀོད་བཞིན་རིམ་གྱིས་
ཕེབས་པ་ན། སྔར་གཅེན་རྒྱ་གར་ཤེས་རབ་རྒྱལ་མཚན་གྱིས་ཕྱག་བཏབ་པའི་དགོན་པ་དོན་
གྲུབ་གླིང་ཞེས་བྱ་བར་ཕེབས། དེར་ས་སྐྱ་པའི་བསྟན་པ་དང་བསྟན་འཛིན་ཀུན་ལ་ཕྲག་དོག་གིས་
ཀུན་ནས་བསླངས་པའི་སྐུར་ཞུས་ཁོ་ནར་བརྩོན་པའི་དམ་ཉམས་ཤིག་ཡོད་པ་དེ་ཉིད་འདུལ་བའི་
དུས་ལ་བབས་པ་མཁྱེན་ནས་པུ་ཏྲ་ལ་བརྟེན་པའི་ལས་སྦྱོར་མཛད་པ་ན། ཞག་གསུམ་འདས་
པའི་ནུབ་མོར་སྒྲུབ་ཁང་དུ་འོད་འཁྱུགས་པ་དང་། ཐོག་འཚེགས་པ་དང༌། འབྲུབ་ཁུང་དུ་ལིངྒས་
སྐད་ངན་འདོན་པ་སོགས་ནང་རྟགས་ཀྱི་ཆོ་འཕྲུལ་སྣ་ཚོགས་བྱུང་ཞིང་། དམ་ཉམས་དེ་ཉིད་ཀྱང་
རྒྱུ་མ་རུལ་ནས་ཉམ་ཐག་པའི་སྐད་ངན་འདོན་བཞིན་ཚེ་ཡི་དུས་བྱས། དེ་ལྟར་དྲག་པོའི་ལས་
རྟགས་མངོན་སུམ་དུ་མཐོང་བ་ལ་བརྟེན་ནས་གདུག་ཅན་གྱི་རྗེས་འབྲངས་དག་ལ་མི་བཟློག་
པའི་དད་པ་སྐྱེས། རྨ་ཆུ་གཙང་པོ་ཞེས་བྱ་བའི་ཁར་བྱོན་པའི་ཚེ་རྗེ་ཉིད་ཀྱིས་མགོན་པོའི་གཏོར་
མ་ཞིག་ཆུ་ནང་དུ་འཕངས་པ་ན། ལྕགས་ཀྱི་ཐོ་ལུམ་མེ་འབར་བ་ཆུར་འཕངས་པ་ལྟར་སྒྲ་འཇིགས་



གདན་རབས་ངོ་མཚར་བང་མཛོད།
སུ་རུང་བ་ཞིག་དང་ལྷན་དུ་ཆུ་དེ་ཡང་སུམ་གཉིས་ཙམ་ཆུང་དུ་སོང་། དཔོན་སློབ་རྣམས་བདེ་བར་
ཆུ་ཡི་ཕ་རོལ་ཏུ་ཕེབས་པ་ན། ཆུ་དེ་སྔར་བས་ཀྱང་བཅུ་འགྱུར་གྱིས་ཆེ་བ་ཙམ་དུ་སོང་བས་ཐམས་
ཅད་ངོ་མཚར་དུ་གྱུར། དེ་ནས་ས་གཉན་པ་སུ་ཡང་སྡོད་མི་ནུས་པ་ཞིག་ཏུ་བཞུགས་པ་ན་སྲོད་
ཐུམ་པ་ནས་སྤྲིན་ནག་འདུས། འབྲུག་སྒྲ་ཤིན་ཏུ་དྲག་པོ་དང་གློག་ཕྲེང་གི་རྒྱུན་མ་ཆད་པར་ཐོ་
རེངས་ཀྱི་བར་དུ་བྱུང་བ་དང་ལྷན་མི་མ་ཡིན་གྱི་ཆོ་འཕྲུལ་སྦལ་པ་ནག་པོ་འཇིགས་སུ་རུང་བ་
ཞིག་མདུན་དུ་བྱུང་བ་ལ། རྗེ་ཉིད་ཀྱིས་ཁྲོ་བཅུའི་སྲུང་འཁོར་དང་། བདེ་མཆོག་གོ་ཆ་དྲུག་ལ་
བརྟེན་པའི་སྲུང་འཁོར་མཛད་པས་རང་ཡལ་དུ་སོང་། དེ་ལྟར་མཐུ་སྟོབས་ནུས་པ་བསམ་གྱིས་
མི་ཁྱབ་པའི་གྲུབ་པའི་མཚན་མ་བསྟན་ཅིང་གདུལ་བྱ་གང་ལ་གང་དགོས་ཀྱི་ཆོས་ཀྱི་དགའ་སྟོན་
སྩོལ་བཞིན་ཁམས་ཀྱི་སྟོད་སྨད་བར་གསུམ་དུ་ལོ་གསུམ་དང་། ཡར་མར་ལོ་གཉིས་ཏེ་ཀུན་
དྲིལ་བས་ལོ་ལྔ་ཡི་བར་དུ་ཁམས་ཕྱོགས་ཀྱི་འགྲོ་བ་བསམ་གྱིས་མི་ཁྱབ་པ་རྣམས་ཐར་ལམ་
དུ་བཀོད་པར་མཛད། ཁའུའི་ཆུ་ཚན་དུ་ཐུགས་དམ་ལ་འབྱམས་པའི་དུས་སུ་ལུས་དཀྱིལ་གྱི་
ལྷ་བརྒྱ་དང་ལྔ་བཅུ་རྩ་བདུན་མངོན་སུམ་དུ་གཟིགས། དེའི་ནང་ནས་གསང་གནས་ཀྱི་ལྷ་ཚོགས་
ཅུང་མི་གསལ་བ་དང་། སྙིང་ཀའི་ལྷ་ཚོགས་ཤིན་ཏུ་གསལ་ཞིང་འོད་ཟེར་འཕྲོ་བ་ཞིག་འདུག་
པས་ངེད་རང་ལ་འཕྲིན་ལས་ཀྱི་རྒྱུན་འཛིན་ཧ་ཅང་མང་པོ་མི་འོང་མོད་གང་ཡོད་པ་དེ་ངེས་དོན་
ལ་བློ་ཁ་ཕྱོགས་པ་ཁོ་ན་རུ་འདུག་ཅེས་གསུངས་པར་གྲགས། སྐྱེས་ལྷས་སུ་འཇིགས་བྱེད་དྲུག་
ཅུ་པའི་ཕྱག་ལེན་བསྒྲིགས་གནང་བའི་དུས་ཀུན་སྤང་རྡོ་རིང་པ་དང་། ལུམ་པ་ཆོས་མཛད་པ་
སོགས་ཀྱིས་རྡོ་རྗེ་འཇིགས་བྱེད་དུ་དངོས་སུ་མཐོང་། འཕན་ཡུལ་དུ་གཏོར་མ་ལ་མེ་འབར་བ་
ཀུན་གྱིས་མཐོང་བ་དང༌། རྒྱལ་རྩེར་ཞབས་ས་ལ་མ་རེག་པར་བར་སྣང་ལ་ཕེབས་པ་འཇམ་
དབྱངས་དཀོན་མཆོག་བཟང་པོའི་དངོས་སུ་གཟིགས། གཞི་ཐོག་མཁས་བཙུན་ཆེན་པོའི་ཐུགས་
དམ་གྱི་རྟེན་འཆམས་མགོན་གྱི་དྲུང་དུ་གསུང་བསྙེན་གནང་བའི་ཚེ། མགོན་པོའི་ཞལ་མངོན་



དཔལ་ས་སྐྱའི་རིག་མཛོད།
སུམ་དུ་གཟིགས་པའི་ཕྱག་གོང་གཡོན་གྱི་སྟེང་དུ་མེ་འབར་བ་དང་། གྲི་གུག་གི་རྡོ་རྗེའི་ཕྱོགས་
བཞིའི་ར་མེད་པ། དབུས་ལ་མེ་འབར་བ་གཟིགས་པ་དང༌། དཔལ་ལྡན་ལྷ་མོས་དོན་གྲུབ་
གླིང་དུ་ཞལ་གཟིགས་ནས་འཁོར་གྱི་ཚུལ་བཟུང་བའི་དམ་ཉམས་ཤིག་འདུག་པ་ངས་བསྒྲལ།
ང་ལ་ཡང་བསྐང་གསོ་ཞིག་རྩོམས་ཤིག་གསུངས་པ་ལ་བརྟེན་ནས་ལྷ་མོའི་བསྐང་གསོ་ཁྱད་པར་
ཅན་ཞིག་ཀྱང་མཛད། དཔལ་མགོན་ཞལ་བཞི་པ་ཕོད་ཁ་སྔོན་པོ་བཞེས་པ་ཅན་ཞིག་ཡང་ཡང་
དུ་གཟིགས་པ་དང༌
། སྐྱེས་ལྷས་སུ་མགོན་པོ་འདི་བྲམ་ཟེ་དཀར་པོའི་རྣམ་པ་ལ་དར་དཀར་པོའི་
ན་བཟའ་ཅན། ཕྱག་གཡས་ན་རྩེ་གསུམ་དང་སྙིང་འཛིན་པ། གཡོན་ན་ཐོད་ཁྲག་འཛིན་པ། ཡུམ་
བཞི་དང་བཅས་པ་མངོན་སུམ་དུ་གཟིགས། དེ་ཕྱིན་ཆད་གནས་དེར་ཕེབས་རེས་ཐམས་ཅད་
དུ་མགོན་པོ་འདི་ཉིད་དེ་འདྲའི་ཚུལ་གྱིས་བསུ་བ་ལ་དངོས་སུ་འབྱོན་པར་གསུངས། དམ་ཅན་
པུ་ཏྲ་མིང་སྲིང་ནི་རྒྱུན་དུ་བྲན་ལྟར་འཁོལ་བ་སྟེ། ས་སྐྱར་བཞུགས་པའི་སྐབས་ཤིག་རྗེ་རང་གི་
གསུངས་ལས། མདང་པུ་ཏྲ་འདིས་མི་མགོ་དར་གྱིས་དྲིལ་བ་ཞིག་ཁྱེར་ནས་འུར་སྒྲ་དང་བཅས་
སྒོ་རུམ་ལ་སོང་ཞེས་གསུངས་པ་དང་། ཡང་ལན་གཅིག་སྐྱེས་ལྷས་སུ་སྡེ་དཔོན་ཞིག་གི་གཏོར་
གསོས་ཤིག་བྱུང་དུས། སུམ་ཅུ་རྩ་གསུམ་བྱ་བའི་སྒྲུབ་ཁང་གི་སྟེང་དུ་སྔགས་པ་ནག་པོ་ཐོད་
ཕྲེང་ཅན་ཞིག་གིས་མ་ཎི་བསྐུལ་བའི་འཆམས་གདངས་བྱས་པ་ན་ཁའུའི་ལུང་པ་ཐམས་ཅད་འདར་
ལིང་ལིང་འོང་གིན་འདུག་གསུངས། ཡང་སྐབས་ཤིག་སྐྱེས་ལྷས་མགོན་ཁང་དུ་སྐུ་མཚམས་
བདུན་ཕྲག་གཅིག་ལ་མཛད་པ་ན། ཡུམ་ཆེན་བཞིས་ཁྲག་གི་རལ་པ་ཤིན་ཏུ་རིང་བ་དང་བཅས་
ཕེབས་ནས་གཏང་རག་དགོས་ཟེར། ཡུས་པའི་ཚུལ་གྱིས་རལ་བ་སྤྲུགས་པའི་ཁྲག་གི་ཟེགས་མ་
རྗེ་རང་གི་སྐུ་ལ་ཡང་ཐོར་ཐོར་དུ་ཡོང་བ་དང་། དེ་ནས་མ་ཚད་ཙ་ན་བྱད་མ་མགོ་ལ་གསེར་གྱི་
ད བུ་རྒྱན་གོན་པ། བྱད་མདངས་མེད་ཅིང་ཅུང་ཟད་སེར་བ། ངོ་ནོངས་པའི་ཚུལ་གྱིས་འདུག་
པར་གཟིགས། ཡང་དུས་གལ་ཆེ་བ་གཅིག་གི་ཚེ་མགོན་པོ་འཁོར་བཅས་ལས་ལ་བསྐུལ་བ་ན།
|
?
:འི་



གདན་རབས་ངོ་མཚར་བང་མཛོད། །
ལས་དེ་མཐར་ཕྱིན་པར་གྲུབ་པའི་ཚེ་རྗེ་རང་གི་གཟིགས་སྣང་ལ་ལུང་པ་ཤིན་ཏུ་ཡངས་པ་ཞིག་
གི་དཀྱིལ་ན་ཚུར་མགོན་པོ་ཉིད་མི་དཔོན་གྱི་ཚུལ་གྱིས་རྟ་ནག་པོ་ཞིག་ལ་ཆིབས། ཕྱག་གཡས་
པས་མདུང་བསྐོར་མཛད་ཀྱིན་ཚུར་མདུན་མ་ལེན་ན་འདི་བཞིན་ལེན་པ་ཡིན་གསུངས་ནས་ཞལ་
ཕོ་འདོན་པའི་རྣམ་པ་མཛད་ཅིང་བྱོན་པ་གཟིགས། ཡང་སྐྱེས་ལྷས་སུ་སྐུ་མཚམས་དམ་པར་མཛད་
པའི་སྐབས་ཤིག་ན། འབྱུང་པོ་ཆེན་པོ་དགེ་བཤེས་ཀྱི་ཆས་སུ་བྱས་ཏེ་སྣམ་སྦྱར་བེར་ཐུལ་སོགས་
བརྩེགས་མ་མང་རབ་གྱོན། ལག་ཏུ་གཏོར་མ་ཁྱེར། འཁོར་སྟོབས་ཆེ་བ་དང་བཅས་ཁ་བའི་གཞུང་
ལམ་ལ་ཞུགས་ཏེ་ཕྱག་འཚལ་སྒང་དུ་འབྱོར་པ་ན། འཕགས་པ་བྲག་ཁུང་གི་ལྡེབས་ལ་དཔལ་
མགོན་ཆེན་པོའི་སྐུ་བྲམ་གཟུགས་རྗེ་རང་གི་ཕྱག་བྲིས་མ་ཞིག་བཀྲམས་ཡོད་པ་ལས་འོད་ཟེར་
སྔོ་ནག་ཕྱོགས་མཚམས་ཀུན་ཏུ་འཕྲོ་བ་དང་མཉམ་དུ་མི་རྐང་གླིང་བུའི་སྒྲ་ཤིན་ཏུ་ཆེ་བ་ཞིག་བུད་
སོང་བའི་སྐད་ཅིག་དེ་ཉིད་ལ་བར་སྣང་ཐམས་ཅད་ལ་སྤྲིན་ནག་མང་པོ་འཁྲིགས་ཏེ། འབྱུང་
པོ་ཡོད་པའི་ས་ཕྱོགས་དེར་ཐོག་སེར་ཤིན་ཏུ་དྲག་པོ་བབས་སོང་བས་འབྱུང་པོ་འཁོར་བཅས་
གར་སོང་ཆ་མེད་དུ་སོང་བར་གཟིགས། ཡང་ལན་གཅིག་ཆོས་རྗེ་རྐྱང་འདུར་བ་དང་གཟིམ་ཁང་
སྟེང་འོག་མཛད་ནས་བཞུགས། རྗེ་དཔོན་སློབ་རྣམས་ཀྱིས་ཚོམས་འོག་ཏུ་ཆོས་སྐྱོང་རྣམས་ལས་
ལ་བསྐུལ་བའི་རོལ་མོ་དྲག་ཏུ་བརྡུངས་མཛད་པ་ན། སྟེང་དུ་མཚན་ཉིད་རྒན་པོའི་སྐྱོན་གྱིས་
བསླད་པའི་ཆོས་རྗེ་རྐྱང་འདུལ་བའི་དགོངས་པ་ལ། རྔ་བརྡུང་འདི་རང་ལ་ཕན་ཆེན་པོ་རང་ཨེ་
ཡོད་སྙམ་སྟེ་ཅུང་ཟད་སོང་བའི་དུས་སུ་ཆོས་རྗེ་རྐྱང་འདུལ་བ་དེ་ཡི་གཟིགས་སྣང་ལ་སྤྲུལ་པའི་
མི་ནག་ཁྱི་ནག་བྱ་ནག་སོགས་ཆོས་སྐྱོང་གི་ཕོ་ཉ་མང་པོས་འབྱུང་པོ་ཆེན་པོ་སྣམ་སྦྱར་གྱོན་པ་
ཞིག་ཞགས་པས་སྐེ་ནས་བཟུང་སྟེ་ཚོམས་ཆེན་འོག་གི་བླ་མའི་མདུན་གྱི་འབྲུབ་ཁུང་དུ་ཐོགས་མེད་
དུ་ཁྲིད་སོང་བ་ལ་སོགས་གཟིགས་ཏེ་རྗེ་འདི་ལ་མི་ཕྱེད་པའི་དད་པ་ཐོབ་ཅིང༌། དེ་ཕྱིན་ཆད་རྔ་
བརྡུང་ལ་ཡིད་གང་ཡོད་ཆེས་པ་ཞིག་བྱུང་། བདག་ཉིད་ཆེན་པོ་འདི་ནི་མཐུ་དང་ནུས་པའི་མངའ་



དཔལ་ས་སྐྱའི་རིག་མཛོད། །
བདག་ཏུ་གྱུར་པའི་སྟོབས་ཀྱིས་རྗེ་ཉིད་ཀྱིས་བསྒྲིགས་པར་མཛད་པའི་མགོན་པོའི་པོ་ཏི་མེ་འབར་
མར་གྲགས་པ་དེ་ཆོམ་རྐུན་པ་འགའ་ཞིག་གིས་ཕྲོགས་ཏེ་ཕྱིན་པ་ན། ཡུལ་དེར་མི་འདོད་པའི་
ལྟས་སྣ་ཚོགས་བྱུང་ཞིང་ཁྱད་པར་ཕྱག་དཔེ་གང་དུ་བཞག་ས་དེར་མེ་འབར་བས་ངན་པ་དེ་དག་
གིས་བདག་ཏུ་མ་ནུས་པར་ར་ས་རྫོང་པའི་ལག་ཏུ་གཏད། དེར་ཡང་ཆོ་འཕྲུལ་སྣ་ཚོགས་བྱུང་
སྟེ་རྣམ་རྟོག་གི་ངང་དུ་ཡོད་པ་ན་སྨན་གྲོང་དྲུང་རྡོར་བས་དེར་བྱོན་དུས་དེ་བཞིན་གྱི་གསུང་གླེང་
བྱུང་བས་རྗེའི་ཕྱག་དཔེ་ཡིན་པར་ངེས་ཏེ་རྫོང་པ་དངོས་ཀྱིས་འབུལ་མ་ནུས་ཀྱང་དྲུང་རྡོར་བརྒྱུད་
ནས་རྗེའི་ཕྱག་ཏུ་ཕུལ། མགོན་པོ་འདི་ཉིད་ལ་དེ་ཕྱིན་ཆད་ས་སྐྱ་པ་བུ་ཕྱི་ཡང་ཕྱི་དང་བཅས་པ་
ཀུན་ལ་མགོན་པོད་མེ་འབར་མར་གྲགས། ཡང་ལན་གཅིག་གདན་སའི་བླ་བྲང་ཤར་ན་ཆོས་
གསུངས་བཞིན་བཞུགས་པའི་དུས། རྒྱ་འདྲེ་དཔོན་གཡོག་མང་པོ་ས་སྐྱའི་ཉེ་འགྲམ་ཞིག་ཏུ་སྒར་
བརྒྱབས། དཔོན་པོ་དེའི་མགོ་ཐོག་ཏུ་གདུགས་ཉི་འོག་ཏུ་བསླེབས་པ་ཙམ་ཞིག་ཕུབ། ས་སྐྱ་ལ་
སྐོར་བ་ཕྱིན་ཅི་ལོག་ཐེངས་རེ་བྱེད་པའི་དུས་གདན་ས་འདིར་མི་རེ་འཆི་བ་ཞིག་འདུག་པ་ལ་རྗེ་
འདི་ཡི་ཐུགས་དམ་ལྟ་བའི་ངང་ནས་མེ་དམིགས་མང་དུ་མཛད་པས། ཞག་འགའ་ཞིག་གི་རྗེས་
སུ་གསུང་ཆོས་ཕྱིར་གྲོལ་བ་དང་མཉམ་དུ་སོག་པོའི་ཆ་ལུགས་ཅན་གྱི་མི་འཇིགས་སུ་རུང་བ་ལུས་
པོ་ཀུན་མེ་ཡིས་ཚིག་པའི་རི་མོ་ཡོད་པ་ཞིག་རྗེ་ཡི་དྲུང་ཐོགས་མེད་དུ་ཡོང་སྟེ་ཞབས་དབང་ཅིག་
ཞུ་དགོས་ཟེར་བ་ལ། རྗེ་ཉིད་ཀྱིས་ཁྱོད་སུ་ཡིན་གསུངས་པ་ལ། བདག་རྒྱ་འདྲེའི་དཔོན་འོག་མ་
དེ་ཡིན། ཁ་སང་ཁྱེད་ཀྱི་མེ་དམིགས་མཛད་པ་དེས་ངེད་ཐམས་ཅད་ཚིག །ད་ལན་དཔོན་ན་དྲགས་
པས་སྐུ་མདུན་ལ་ཡོང་མ་ཐུབ། ད་ངེད་རྣམས་འགྲོ་བས་ཐུགས་དམ་ལྷོད་དགོས་ཟེར། ཁོས་
ཞབས་འོག་ཏུ་མགོ་བཅུག་ནས་ཁྱེད་ཀྱི་སློབ་མ་བརྒྱུད་འཛིན་དང་བཅས་པ་ལ་མི་གནོད་ཅེས་
དམ་བཅའ་ཕུལ་ཞིང་། ཁྱེད་སངས་རྒྱས་པའི་ཚེ་ང་འཁོར་གྱི་ཐོག་མར་སྐྱེ་བར་ཤོག་ཟེར་ནས་
འཇའ་ཡལ་བ་ལྟར་སོང་བ་ལ་སོགས་པའི་རྣམ་ཐར་ངོ་མཚར་དཔག་ཏུ་མེད་པ་བཞུགས། དགུང་



གདན་རབས་ངོ་མཚར་བང་མཛོད།
ལོ་སོ་དྲུག་བཞེས་པའི་ས་མོ་ཕག་གི་ལོ་ལ་རྒྱལ་མཁར་རྩེ་ནས་ཆོས་རྒྱལ་ཆེན་པོས་གསོལ་བ་
བཏབ་པ་ལྟར་ཚོགས་པ་རྒྱ་མཚོ་ལ་གསུང་ངག་རིན་པོ་ཆེའི་ཆོས་འཁོར་རྒྱ་ཆེན་པོ་བསྐོར། སླར་
སྐྱེས་ལྷས་སུ་ཕེབས་ནས་དམ་ཚིག་དང་ལྡན་པའི་སྐྱེས་བུ་རྣམས་ལ་ཐུགས་བརྩེ་བས་དགོངས་
ནས་མཛེས་བྱེད་ཅེས་བྱ་བ་ཆུ་མོ་ཡོས་ཀྱི་ལོར་དམ་རྫས་འཆི་མེད་རིལ་བུ་བསྒྲུབས་པར་མཛད་
པས་གྲོམ་པའི་ཡུལ་ཐམས་ཅད་དྲི་བཟང་གིས་ཁྱབ། མེ་ཏོག་གི་ཆར་དངོས་སུ་བབས། ལྷག་
པར་རིལ་བུའི་སྒྲུབ་པ་ཚུགས་ནས་མཐར་མ་ཕྱིན་གྱི་བར་ལ་ཤིན་ཏུ་གསལ་བའི་སྒྲས་རིལ་བུ་ཁར་
སོང་བའི་སེམས་ཅན་ཐམས་ཅད་སྐྱེ་བ་བཅུ་གཉིས་ཚུན་ཆད་ལ་ངེས་པར་འཚང་རྒྱ་བ་ཡོད་དོ་
ཞེས་མཁའ་འགྲོའི་ལུང་བསྟན་ཁྱད་པར་ཅན་བརྙེས། གདན་ས་ཆེན་པོ་ནཱ་ལེཎྜ་ཤིན་ཏུ་ཉམ་
ཐག་པའི་ཚེ་ རྗེ་འདི་དང་རྡོ་རིང་ཀུན་སྤངས་པ་ཡབ་སྲས་གཉིས་ཀྱིས་ཕེབས་ཏེ་མཁས་གྲུབ་
ཆེན་པོ་སྐུ་ཞང་མཁྱེན་རབ་རིན་ཆེན་མཆོག་གྲུབ་དཔལ་བཟང་པོ་ཀུན་མཁྱེན་རོང་སྟོན་ཆེན་པོའི་
རྒྱལ་ཚབ་ཏུ་མངའ་གསོལ། ཆོས་གྲྭ་ནཱ་ལེཎྜ་སྡེ་དང་བཅས་པ་ལ་ཀུན་ཏུ་གནོད་པའི་བསྟན་དགྲ་
མ་རུང་བ་དེ་ཉིད་འདུལ་བར་དགོངས་ཏེ་མགོན་པོའི་གཏོར་ཆེན་མཛད་པའི་ཚེ། ནམ་ཕྱེད་
ཙམ་གྱི་ཚོད་ལ་རྗེ་བཙུན་ས་སྐྱ་པའི་བསྟན་སྲུང་རྣམས་ཀྱི་ཆོ་འཕྲུལ་གྱིས་སྤྲིན་ནག་པོ་འཇིགས་
སུ་རུང་བ་གློ་བུར་དུ་མཁའ་ལ་འདུས་ཏེ། ཁའུ་སྐྱེས་ལྷས་དང་འཕན་ཡུལ་གཉིས་ཀྱི་བར་ཐམས་
ཅད་ཀྱིས་ཚོར་བའི་འབྲུག་སྒྲ་བསྒྲགས་པ་དང་། གློག་འཁྱུགས་པ་དང་བཅས་རྦོད་གཏོང་བྱེད་
པའི་གདུག་ཅན་དེའི་མགོ་ལ་གནམ་ལྕགས་ཀྱི་ཐོག་ཆེན་མི་བཟད་པ་བབས་ནས་ལས་ངན་
པའི་སྦྱོར་བ་བྱས་པའི་ལུས་དང་ཕྲལ་ནས་སེམས་ཉིད་དག་པའི་ཞིང་དུ་སྐད་ཅིག་དེ་ཉིད་ལ་
སྤོར་བར་མཛད། ཆོས་གྲྭ་ཆེན་པོ་དེ་ཉིད་དུ་ཟབ་རྒྱས་ཆོས་ཀྱི་སྒྲོན་མེ་སྤར་ཏེ་རོང་སྟོན་ཐམས་ཅད་
མཁྱེན་པའི་བསྟན་པའི་སྲོག་ཤིང་བཙུགས་པར་མཛད། དེ་ལྟར་མཐུ་དང་ནུས་པ་བསམ་གྱིས་
མི་ཁྱབ་པའི་སྒོ་ནས་བསྟན་པ་འཛིན་པ་མ་ཟད་འཆད་པ་ལ་གསུང་ངག་ཚོགས་སློབ་ཚར་ཉི་ཤུ་



དཔལ་ས་སྐྱའི་རིག་མཛོད།
བ
།
རྩ་ལྔས་ཐོག་དྲངས་སྡེ་སྣོད་གསུམ་དང་རྒྱུད་སྡེ་རིན་པོ་ཆེ་བཞི་དང་འབྲེལ་བའི་ཆོས་སྒོ་མཐའ་
ཡས་པ་དང་། རྩོད་པ་ལ་གསུང་ངག་གི་བརྒྱུད་འཛིན་འགས་སྣང་གསུམ་ཁྲིད་ཀྱི་སྔོན་དུ་རྒྱུ་
དུས་ཀྱི་དབང་ངེས་པར་དུ་འགྲོ་དགོས་པར་འདོད་པ་ལ་སོགས་རྣམས་ལུང་རིགས་དྲི་མ་མེད་
པས་ཚར་བཅད། རྩོམ་པ་ལ་ཆོས་རྗེའི་མཁས་འཇུག་ནས་བྱུང་བའི་ཁྱད་ཆོས་མ་ལུས་པ་ཚང་བའི་
བསྟན་བཅོས་དམ་ཚིག་རྣམ་བཞད་ལ་སོགས་པོད་མང་གི་ཕྲེང་བ་སྟེ་དེ་ལྟར་འཆད་རྩོད་རྩོམ་
གསུམ་གྱི་སྒོ་ནས་ཀྱང་བསྟན་པ་རིན་པོ་ཆེ་གསལ་བར་མཛད་དོ། །དེའི་རྒྱུ་ཅན་ལས་གངས་ཅན་
གྱི་སྡེ་སྣོད་འཛིན་པ་དག་གིས་འགྲན་པའི་ཡུལ་ལས་འདས་པའི་ཐུགས་སྲས་ཞལ་སློབ་ཀྱང་ས་
ཆེན་པོའི་རྡུལ་ལྟར་བསམ་གྱིས་མི་ཁྱབ་པ་བསྐྲུན་ནོ། །མདོར་ན་ཆུ་མོ་སྦྲུལ། ཕྱི་ལོ་༡༤ ༧༣ནས་
ཤིང་མོ་ཡོས། ཕྱི་ལོ་༡༤༩༥བར་དུ་བྱང་ཕྱོགས་བོད་ཀྱི་རྡོ་རྗེ་གདན་དཔལ་ལྡན་ས་སྐྱའི་གདན་
བདག་མཛད་པའི་མཐར་ཞིང་འདི་ཡི་གདུལ་བྱ་རྫོགས་པ་དང་ཞིང་ཁམས་གཞན་དུ་འབྱོན་
པར་ཉེ་བའི་ཚེ་སྣོད་བཅུད་ཐམས་ཅད་ལ་མི་ཤིས་པའི་མཚན་མ་སྣ་ཚོགས་བྱུང༌། ཞལ་ནས་
བཙུན་པ་ཤི་བའི་ཤུལ་དུ་ནོར་མང་པོ་ལུས་པ་འདི་དོན་དུའང་མི་འགྱུར་ཞིང་། འཇིག་རྟེན་པ་
རྣམས་ཀྱིས་ཀྱང་འཕྱར་ཀའི་གནས་སུ་བྱེད་པས་དངོས་པོ་ཐམས་ཅད་དགེ་འདུན་གྱི་ཞབས་
ཏོག་ལ་ཐོངས་གསུངས་པའི་ཞལ་ཏ་གནང་། རྗེ་ཉིད་ནི་ནང་དུ་ཐུགས་བདེ་བ་ཆེན་པོའི་ཡེ་ཤེས་
ལ་རོལ་བའི་སྟོབས་ཀྱིས་ཕྱི་རོལ་དུ་ཡང་ཧ་ཧ་དང་ཧི་ཧི་སོགས་ཀྱི་གསུང་བྱོན་པ་དང་། བླ་མ་
ཡི་དམ་ཆོས་སྐྱོང་ལ་སོགས་པའི་དག་པའི་གཟིགས་སྣང་མང་པོས་དུས་འདའ་ཞིང་བཞུགས་པའི་
སྐབས་ཤིག་གི་ཚེ། ཡུན་རིང་པོར་སྤྱན་ནམ་མཁའ་ལ་ཆེར་གཟིགས་ནས་རྗེ་བཙུན་ཆེན་པོ་དང༌།
ཆོས་ཀྱི་རྒྱལ་པོ་དང་། རྗེ་བཙུན་འཇམ་དབྱངས་རྣམས་སྐུ་འོད་མེར་མེར་ནམ་མཁའི་མཐོང་ན་
བཞུགས་འདུག་པ་དངོས་སུ་མཇལ་བ་ལ་སོགས་བླ་མ་ཡི་དམ་དཔའ་བོ་མཁའ་འགྲོ་རྣམས་ཀྱི་
ཞལ་གཟིགས་བཞིན་པའི་མུ་ནས་སྐུ་དྲང་པོར་བསྲངས། ཞལ་ལྷོ་ཕྱོགས་སུ་བསྟན་ཏེ་འདའ་ཁའི་



གདན་རབས་ངོ་མཚར་བང་མཛོད།
རྣལ་འབྱོར་ཟབ་མོ་གསལ་བཏབ་ཏེ་དགུང་ལོ་ང་གཉིས་བཞེས་པ་ཤིང་མོ་ཡོས། ཕྱི་ལོ་༡༤༩།
ལོའི་ཟླ་བཞི་པའི་ཉི་གྲོས་ཙམ་ལ་གཞི་ཐོག་བླ་བྲང་དུ་གཟུགས་སྐུའི་དཀྱིལ་འཁོར་བསྡུས་ཏེ་
ཆོས་དབྱིངས་བདེ་བ་ཆེན་པོའི་ངང་དུ་གཤེགས་པའི་ཚུལ་བསྟན་ཏོ། །དེ་ལྟར་དགོངས་པ་ཡོངས་
སུ་མྱ་ངན་ལས་འདས་ནས་ཀྱང་ཡུན་རིང་པོའི་བར་དུ་ནམ་མཁའ་ལ་འཇའ་མཚོན་དང་སྤོས་ཀྱི་
དྲི་ངད་ཁྱད་པར་ཅན་ཐུལ། མེ་ཏོག་གི་ཆུན་པོ་བབས་པ་སོགས་ངོ་མཚར་བའི་ལྟས་བསམ་གྱིས་
མི་ཁྱབ་པ་བྱུང་ཞིང་དེ་ནས་ལོ་འགའ་ཡི་བར་སྐུ་གདུང་མཆོད་རྟེན་གྱི་སྙིང་པོར་བཞུགས་སུ་
གསོལ། སླར་ཡང་ཡབ་རྗེའི་སྐུ་གདུང་དང་ལྷན་ཅིག་ཏུ་ཞུགས་ལ་ཕུལ་བའི་ཚེ་སྔར་བཞིན་དུ་
ལྟས་དུ་མ་བྱུང་ཞིང་། ཁྱད་པར་གདུང་ཁང་ཞལ་ཕྱེ་བ་ན་རྗེ་ཉིད་ཀྱི་གདུང་ཁང་གི་ལོགས་ལ་རྡོ་
རྗེ་འཆང་གི་སྐུ་མི་ཚད་ཙམ་དང་། དེ་ཡི་དཔུང་ཟུར་གཡོན་པའི་འོག་ཙམ་ན་སྟོབས་འཕྲོག་ནག་
པོའི་སྐུ་བྲམ་གཟུགས་རྐང་གང་ཙམ་རྒྱན་དང་སྐྱེ་མཆེད་ཐམས་ཅད་ཤིན་ཏུ་གསལ་བ་དུད་རིས་
ལས་འཁྲུངས་ཤིང་སྐུ་གདུང་རྣམས་ལ་ཡང་ལྷ་སྐུ་རིང་བསྲེལ་བསམ་གྱིས་མི་ཁྱབ་པ་བྱོན་ནོ། །



ཉེར་གཉིས་པ། ས་ལོ་འཇམ་པའི་རྡོ་རྗེ་ཀུན་དགའ་བསོད་ནམས།
དུ
ཁྲི་ཆེན་ཉེར་གཉིས་པ་དུས་མཆོད་པ་ས་ལོ་འཇམ་པའི་རྡོ་རྗེ་ཀུན་དགའ་བསོད་ནམས་ནི།
བོད་ཤིང་མོ་སྦྲུལ། ཕྱི་ལོ་༡༤༨༥ལོར་ཡབ་ནམ་མཁའ་བཀྲ་ཤིས་རྒྱལ་མཚན་དཔལ་བཟང་པོ་
དང༑ ཡུམ་ཧོར་མོ་ཚེ་བརྟན་ཞེས་བྱ་བ་གཉིས་ཀྱི་སྲས་སུ་འཕགས་པའི་གང་ཟག་རྣམས་ཀྱི་ལྟེ་



གདན་རབས་ངོ་མཚར་བང་མཛོད།
གནས་དཔལ་རྩེ་གདོང་ཕུན་ཚོགས་གླིང་ཞེས་པའི་ཁང་བཟང་དུ་ས་སྐྱའི་བླ་མཚོ་ཆེར་རྒྱས་པ་
ལ་སོགས་པའི་ངོ་མཚར་བའི་ལྟས་དུ་མ་དང་བཅས་པའི་སྒོ་ནས་འཁྲུངས། ཇི་སྐད་དུ། དང་པོ་
ཟབ་གསལ་གཉིས་མེད་འཇམ་པའི་དབྱངས། །བར་དུ་རིགས་ལྡན་འཇམ་དཔལ་གྲགས་པའི་
ཞབས། །ཐ་མར་གནས་ལྔ་རིག་པ་ས་སྐྱ་པ། །བདག་ཉིད་ཆེན་པོའི་སྔོན་གྱི་སྐྱེས་རབས་ཡིན། །
ཞེས་གསུངས་པ་ལྟར་འགྲན་ཟླ་མེད་པའི་སྐུ་ཡི་རྣམ་སྤྲུལ་བཞེས་ནས་སླར་ཡང་གངས་རིའི་ཁྲོད་
ཀྱི་གདུལ་བྱ་རྣམས་ཀྱི་སྨོན་ལམ་དང་ལེགས་བྱས་ཀྱིས་བསྐུལ་ནས་ས་ལོ་འཇམ་པའི་རྡོ་རྗེ་ཞེས་
གྲགས་པའི་སྐུར་བཞེངས་སོ། །འཁྲུངས་མ་ཐག་ཏུ་རང་ཆས་སུ་ཡོན་ཏན་གྱིས་བརྒྱན་པའི་གཞོན་
ནུའི་སྐུ་ལ་ཡིད་གཡོས་ཏེ་ཤར་མི་ཉག་གི་པཎྜི་ཏ་གྲགས་པ་རྡོ་རྗེས་ཨ་རོཀ་དཔལ་ལྡན་ས་སྐྱ་པའི་
བསྟན་པའི་རྩ་བ་ཟིན་ཨ་གསུངས་ཤིང་པང་དུ་བཞེས་ནས། རྒྱལ་བའི་ཐུགས་སྲས་སྔོན་སྦྱངས་
དགེ་བ་ཡིས། །ཡོན་ཏན་ཐམས་ཅད་འབད་མེད་ལྷུན་གྱིས་གྲུབ། །ཆུང་ངུ་ཉིད་ནས་དམ་པའི་
སྤྱོད་པ་མཛད། །བུ་ཆུང་འཕགས་པའི་སྐུ་ལ་ཕྱག་འཚལ་ལོ། །ཞེས་བསྟོད་ཅིང་རྡོ་རྗེ་རྒྱ་སོག་
བཀྲ་ཤིས་རྒྱལ་མཚན་དཔལ་བཟང་པོ་ཞེས་པའི་མཚན་གསོལ། པཎྜི་ཏ་དེ་ཡི་དྲུང་དུ་དམ་པའི་
ཆོས་ཀྱང་མང་དུ་གསན། བརྡ་བསྟན་པ་ཙམ་གྱིས་སྦྱོར་ཀློག་གཉིས་ཀ་ཐོགས་མེད་དུ་མཁྱེན་ཅིང་།
རྒྱ་གར་བའི་ཡི་གེ་དྲུག་ཙམ་དང་། མཁའ་འགྲོའི་ཡི་གེ །ཧོར་ཡིག་གསར་པ་ལ་སོགས་པ་ཡིག་
རིགས་མང་པོ་གཟིགས་པ་ཙམ་གྱིས་དགོངས། མཁྱེན་རབ་ཀྱི་ཀློང་རྡོལ་བས་ཆེ་རྒུ་མ་ལུས་ངོ་
མཚར་གྱི་གནས་སུ་གྱུར། དགུང་ལོ་དྲུག་བཞེས་པ་ན། བདག་ཆེན་རྒྱ་དཀར་བ་ཤེས་རབ་རྒྱལ་
མཚན་གྱི་དྲུང་དུ་དགྱེས་རྡོར་གྱི་དབང་དང་། རྡོ་རྗེ་ཕུར་པའི་དྲག་པོ་དགྲ་བགེགས་སྒྲོལ་བའི་
རྗེས་གནང་སོགས་མང་དུ་གསན། སྐབས་དེར་མཁའ་ལ་པཎྜི་ཏ་སྔོ་སངས་ཕྱག་ཏུ་པོད་རལ་
ཐོགས་པ་སེངྒེ་ལ་ཆིབས་པ་ཞིག་གཟིགས་ནས་འཇམ་དབྱངས་ཡ་གི་ན་འདུག་ཅེས་གསུངས་
པའི་ཚེ་ཆོས་ཀྱི་རྗེ་འཇམ་མགོན་བླ་མས་ཞལ་མངོན་སུམ་དུ་གཟིགས་པ་སྟེ། ཇི་སྐད་དུ། དེ་ཚེ་
)
S03



དཔལ་ས་སྐྱའི་རིག་མཛོད།
ངེས་པའི་དོན་དུ་འཇམ་དབྱངས་ཉིད། །གདུལ་བྱའི་སྣང་ངོར་ས་སྐྱ་པཎ་ཆེན་ཞེས། །སྙན་གྲགས་
ཀུན་གྱི་གཙུག་ན་ལེན་པ་དེས། །རང་སྣང་ཡེ་ཤེས་ཚུལ་དུ་གསལ་བར་གཟིགས། །ཞེས་གསུངས་
པ་ལྟར་རོ། །དགུང་ལོ་བཅུ་གཅིག་བཞེས་པའི་ཤིང་མོ་ཡོས་བུ་ལོའི་སྨིན་དྲུག་ཟླ་བའི་དཀར་
ཕྱོགས་ལ་མཁན་ཆེན་ཐམས་ཅད་མཁྱེན་པ་བསོད་ནམས་ལྷུན་གྲུབ་ཀྱི་དྲུང་དུ་བསྟན་པའི་རྩ་བ་
དགེ་བསྙེན་གྱི་སྡོམ་པ་རྣམ་པར་དག་པ་བཞེས་ཏེ་རབ་ཏུ་བྱུང་བའི་བརྟུལ་ཞུགས་འཆང་བ་རྣམས་
ལས་ཀྱང་བཙུན་པར་གནས་པར་མཛད། ལོ་དེ་ཉིད་ཀྱི་རྒྱལ་གྱི་ཟླ་བ་ལ་འོག་མིན་གཉིས་པ་ཨེ་
ཝཾ་ཆོས་ལྡན་དུ་རྗེ་བཙུན་རྡོ་རྗེ་འཆང་ཡོངས་འཛིན་དཀོན་མཆོག་འཕེལ་བའི་དྲུང་དུ། དགེ་ཚུལ་
གྱི་སྡོམ་པ་མནོས་ཤིང་མཚན་འཇམ་དབྱངས་ཀུན་དགའ་བསོད་ནམས་གྲགས་པ་རྒྱལ་མཚན་
དཔལ་བཟང་པོ་ཞེས་གསོལ། དགུང་ལོ་བཅུ་གཉིས་བཞེས་ལ་ཉེ་བའི་སྐབས་རྗེ་བཙུན་འཇམ་
པའི་དཔལ་རྡོ་རྗེའི་རྣམ་སྤྲུལ་རྩོད་དུས་ཀྱི་ཐུབ་དབང་གཉིས་པ་ཆོས་ཀྱི་རྗེ་ས་སྐྱ་པཎྜི་ཏ་ཆེན་པོའི་
ཆོས་ཀྱི་ཁྲི་འཕང་མཐོན་པོ་ག་ལ་དེར་ཞབས་པད་མངོན་པར་བཀོད་དེ། རྒྱལ་བའི་སྲས་ཀྱི་ལམ་
པོ་ཆེ་ཐུབ་པ་དགོངས་གསལ་ཞེས་བྱ་བའི་བསྟན་བཅོས་ཆེན་པོ་དེ་ཉིད་ཉིན་གསུམ་གྱི་ནང་དུ་
ཡོངས་སུ་རྫོགས་པ་ལེགས་པར་བཤད་པས་སྐྱེས་བུའི་ཚོགས་ཐམས་ཅད་ངོ་མཚར་ཞིང་སྐུ་གཞོན་
ནུའི་དུས་ཉིད་ནས་སྐུ་གསུང་ཐུགས་ཀྱི་ཡོན་ཏན་རྨད་དུ་བྱུང་བ་འདི་འདྲ་ནི་ངེས་པར་ཆོས་ཀྱི་རྗེ་
ས་སྐྱ་པཎྜི་ཏ་ཉིད་སླར་ཡང་གདུལ་བྱའི་དོན་དུ་སྐུ་ཡི་སྐྱེ་བ་བཞེས་པ་ཡིན་པ་གོར་མ་ཆག་གོ་ཞེས་
མཁས་པའི་སྐྱེ་བོ་རྣམས་ཀྱིས་མཆོག་ཏུ་བསྔགས་ཤིང་ཀུན་ཡ་མཚན་དུ་གྱུར། དེ་ནས་དགུང་
ལོ་བཅུ་བཞི་བཞེས་པ་ས་ཕོ་རྟ་ཡི་ལོར་གཞི་ཐོག་གི་གདན་སར་མངའ་གསོལ་ཏེ་བསྟན་པའི་
བདག་པོ་ཆེན་པོར་གྱུར། སླར་ཡང་རྩེ་གདོང་དུ་ཕེབས་ནས། ར་དབོན་ཡོན་ཏན་འབྱུང་གནས་
ལ་འདུལ་བ་མདོ་རྩ། མེ་ཏོག་ཕྲེང་བརྒྱུད། རྣམ་འགྲེལ། རིགས་གཏེར། སྡོམ་གསུམ་ལ་སོགས་
སྡེ་སྣོད་གཙོ་བོར་གྱུར་པའི་ཆོས་ཀྱི་རྣམ་གྲངས་མཐའ་ཡས་པ་ཤིན་ཏུ་ཞིབ་པའི་ཚུལ་དུ་ལུང་
）
S
:39)



གདན་རབས་ངོ་མཚར་བང་མཛོད།
རིགས་ཀྱི་མཐའ་དཔྱོད་དང་བཅས་ཏེ་ལེགས་པར་གསན་ཅིང་འབེལ་བའི་གཏམ་གྱི་སྒོ་ནས་
ལེགས་པར་གཏན་ལ་ཕབ་སྟེ་སྐུ་གཞོན་ནུའི་དུས་དེ་ཙམ་ན་ལུང་རིགས་སྨྲ་བའི་ཁྱུ་མཆོག་ཏུ་
གྲགས། དགུང་ལོ་བཅོ་ལྔ་པའི་དུས་ཡོངས་འཛིན་དཀོན་མཆོག་འཕེལ་གྱིས་བཀའ་ལུང་ཕེབས་
པ་བཞིན་དགྱེས་པ་རྡོ་རྗེ་སོགས་ཡི་དམ་གྱི་བསྙེན་སྒྲུབ་མཛད་པའི་ཚེ། དགྱེས་རྡོར། རྡོ་རྗེ་
ཕུར་པ། གུར་གྱི་མགོན་པོ་རྣམས་ཀྱིས་ཞལ་མངོན་སུམ་དུ་གཟིགས་ཤིང་གྲུབ་པའི་མཚན་མ་
མང་དུ་བྱུང་། དགུང་ལོ་ཉི་ཤུར་ཕེབས་པ་ཤིང་ཕོ་བྱི་བའི་ལོར་སླར་ཡང་ཡོངས་འཛིན་དཀོན་
མཆོག་འཕེལ་གྱི་དྲུང་དུ་བསྙེན་པར་རྫོགས་པར་མཛད་དེ། འཕགས་པ་རྟ་ཐུལ་ལྟར་སྤྱོད་ལམ་
ཤིན་ཏུ་དུལ་བ་དང་ཀཱ་ཏཱ་ཡ་ནའི་བུ་ལྟར་བསླབ་བྱ་རྣམས་ལ་ཤིན་ཏུ་གུས་ཤིང་འོད་སྲུངས་
བཞིན་དུ་སྦྱངས་པའི་ཡོན་ཏན་ཐམས་ཅད་དང་ལྡན་པ་སྟེ་མདོར་ན་འདུལ་འཛིན་ཀུན་གྱི་གཙུག་
རྒྱན་དུ་བཞེངས་སོ། །དེ་ནས་ཇི་སྐད་དུ། ཁྱོད་ནི་མཁྱེན་པའི་ལང་ཚོ་ཆེར་རྒྱས་ཀྱང་། །བློ་གསལ་
རྣམས་ཀྱི་དཔྱད་བྱ་འདི་ཡིན་ཞེས། །མང་དུ་གསན་པའི་སྙིམ་པ་རབ་བརྐྱངས་ཏེ། །མཁས་མང་
ཞབས་ཀྱི་བདུད་རྩི་དགེས་པར་གསོལ། །ཞེས་པ་ལྟར་ཡོངས་འཛིན་དཀོན་མཆོག་འཕེལ། །
མཁན་ཆེན་བསོད་ནམས་ལྷུན་གྲུབ། མུས་ཆེན་སངས་རྒྱས་རིན་ཆེན། ཞ་ལུ་ལོ་ཙཱ་བ་རིན་ཆེན་
ཆོས་སྐྱོང་བཟང་པོ། ལོ་ཙཱ་བ་རིན་ཆེན་ཆོས་ཀྱི་རྒྱལ་པོ་ལ་སོགས་མཁས་ཤིང་གྲུབ་པ་བརྙེས་
པའི་བླ་མ་དང་། ཕྱི་ནང་གི་ཤེས་བྱ་རིག་པའི་གནས་ཀུན་ལ་ཆགས་ཐོགས་མེད་པའི་ལོ་ཆེན་དུ་
མའི་དྲུང་དུ་མདོ་སྔགས་རིག་གནས་དང་བཅས་པ་ལ་ལེགས་པར་སྦྱངས་པས་ཤེས་བྱའི་གནས་
གང་ལ་ཡང་བསྙེངས་བ་མི་མངའ་བའི་པཎྜི་ཏ་ཆེན་པོར་གྱུར་པ་ཡིན་ཏེ། ཇི་སྐད་དུ། སྒྲ་ཚད་
བཟོ་དང་གསོ་བ་ནང་དོན་རིག །སྡེབ་སྦྱོར་མངོན་བརྗོད་ཟློས་གར་ཚིག་གི་རྒྱན། །རྩིས་སོགས་
མཁས་པ་རྣམས་ལ་ཡོངས་གྲགས་པའི། །རིག་གནས་ཕལ་ཆེར་གཟིགས་པ་ཙམ་གྱིས་དགོངས། །
ཁྱད་པར་ཉི་ཟླ་ལྟ་བུའི་ཀ་ཙན་གཉིས། །ཕྱི་ནང་གཞན་གསུམ་དཔལ་ལྡན་དུས་འཁོར་ལོ། །
03)



དཔལ་ས་སྐྱའི་རིག་མཛོད། །
ཟབ་ལམ་རྡོ་རྗེའི་རྣལ་འབྱོར་ལ་སོགས་པའི། །གཙུག་ལག་ཀུན་ལ་མི་འཇིགས་སྤོབས་པ་ཐོབ། །
ཅེས་གསུངས་པ་ལྟར་རོ། །དེ་ལྟར་བདག་ཉིད་ཆེན་པོ་འདིས་ཡོངས་འཛིན་དམ་པ་རྣམས་ལས་
ལེགས་པར་སྦྱངས་པའི་ཟབ་རྒྱས་ཀྱི་གདམས་པ་སྤྱི་དང༌། ཕྱི་ནང་གི་རིག་པའི་གནས་མཐའ་
དག་ཕྱོགས་དང་རིས་སུ་མེད་པའི་གདུལ་བྱ་རྣམས་ལ་རང་རང་གི་བློ་དང་འཚམས་པར་བསྩལ་
ཏེ་རྗེས་སུ་བཟུང་བས་གངས་ཅན་བསྟན་པའི་མངའ་བདག་མཁས་བཙུན་གྲུབ་པའི་ཁྱུ་མཆོག་
ཆེན་པོའོ་ཞེས་ཕྱོགས་ཐམས་ཅད་དུ་གྲགས། མདོར་ན་རྗེ་འདི་ཡིས་གདན་ས་ཆེན་པོ་དཔལ་
ལྡན་ས་སྐྱ། རྩེ་གདོང་། ཨེ་ཝཾ་ཆོས་ལྡན། ནཱ་ལེཎཱ། གླིང་ག་བདེ་བ་ཅན། ཆོས་འཁོར་ལྷ་ས། བྱང་
ར་སྒྲེང་སོགས་ཀྱི་གནས་མཆོག་མང་པོར་སྔ་ཕྱིར་ཆོས་ཀྱི་འཁོར་ལོ་བསམ་གྱིས་མི་ཁྱབ་པ་བསྐོར་
བའི་དུས་རྣམས་སུ་ཤེས་བྱའི་གནས་གང་ལའང་མི་ནོར་བར་སྤྱོད་པའི་མཁྱེན་རབ་ཀྱི་འཇུག་པ་
རྣོན་པོས་ཚིག་དོན་གོ་བདེ་ཞིང་ཆོད་ཆེ་ལ་རྗོད་བྱེད་ཀྱི་ཚིག་རྣ་བར་སྙན་ཞིང་དཀའ་བའི་གནས་
རྣམས་དཔྱིས་ཕྱིན་པར་སོ་སོའི་བློ་དང་འབྱོར་བར་གསུངས་པས་གདུལ་བྱའི་བློ་གྲོས་ཀྱི་པདྨོ་
རྒྱས་པར་མཛད་པས་ཉིན་གང་ཆོས་ཀྱི་གྲྭ་རུ་སྐྱོ་སུན་སོགས་གཏན་མི་སྐྱེ་བ་ཞིག་ཡིན་པར་
ཡོངས་སུ་གྲགས། དགུང་ལོ་ཉི་ཤུ་རྩ་གྲངས་བཞེས་པའི་སྐབས་ཤིག་གདན་ས་ཆེན་པོ་དཔལ་
རྩེ་གདོང་དུ་རྡོ་རྗེ་ཕུར་པ་གཙོ་བོར་གྱུར་བའི་ཡི་དམ་གྱི་ལྷ་འགའ་ཡི་ཐུགས་དམ་གནང་བའི་དུས།
བླ་ཆེན་ས་སྐྱ་པ་དང༌། གྲུབ་ཆེན་རྣལ་འབྱོར་གྱི་དབང་ཕྱུག་བིར་ཝ་པ། བཅོམ་ལྡན་འདས་རྡོ་
རྗེ་གཞོན་ནུ། དཔལ་ལྡན་བླ་མ་དམ་པ་བསོད་ནམས་རྒྱལ་མཚན་བཞིས་ཞལ་དངོས་སུ་གཟིགས།
དགུང་ལོ་སུམ་ཅུ་སོ་གཉིས་སུ་ཕེབས་པ་ན། རྩ་བའི་བླ་མ་མུས་ཆེན་སངས་རྒྱས་རིན་ཆེན་དང་
ལྷན་དུ་སྲིན་པོ་རིར་མཇལ་བར་ཕེབས་པའི་ཚེ་འཁོར་ལོ་བདེ་མཆོག་ཞལ་བཞི་པ། ཕྱག་བཅུ་
གཉིས་པ་ཅན་ཞིག་མངོན་སུམ་དུ་གཟིགས་ཏེ་སྐུ་ལ་འཕར་གཡོ་ལ་སོགས་པ་སྣ་ཚོགས་བྱུང་སྟེ་
གར་སྟབས་མང་པོ་མཛད། ཡང་དུས་ཤིག་ན་བསམ་གཏན་ཕུག་ཏུ་ལོ་གཅིག་རིང་སྐུ་མཚམས་



གདན་རབས་ངོ་མཚར་བང་མཛོད།
ལ་བཞུགས་ཏེ་འཁོར་ལོ་བདེ་མཆོག་གི་ལྗགས་བསྙེན་མཛད་པའི་དུས། བདེ་མཆོག་ལྷ་ལྔ། རྗེ་
བཙུན་རིན་པོ་ཆེ་གྲགས་པ་རྒྱལ་མཚན། མུས་ཆེན་སངས་རྒྱས་རིན་ཆེན་རྣམས་ནམ་མཁར་
ཞལ་གཟིགས་ཤིང་ཁྱད་པར་མུས་ཆེན་དེ་ཉིད་རྗེ་བཙུན་རྣལ་འབྱོར་གྱི་དབང་ཕྱུག་བིར་ཝ་པའི་
རྣམ་པར་ཡང་གཟིགས་ཞེས་གྲགས། སྐབས་ཤིག་ཤབ་དགེ་སྡིངས་ཀྱི་མགོན་ཁང་དུ་བཞུགས་
པའི་ཚེ། ཡི་དམ་དགྱེས་པ་རྡོ་རྗེ་དང་། རྡོ་རྗེ་ནག་པོ་ཆེ་གུར་མགོན་ལྕམ་དྲལ་དང་། ལས་མཁན་
པུ་ཏྲ་རྣམས་མངོན་སུམ་དུ་གཟིགས། སྒོ་རུམ་བསེ་མགོན་ཡིད་བཞིན་ནོར་བུའི་དྲུང་དུ་སྐུ་མཚམས་
ཡུན་རིང་གནང་བའི་སྐབས་རྗེ་བཙུན་བིར་ཝ་པའི་སྐུ་ཡི་བཀོད་པ་དྲུག་དང༌། རྗེ་ས་ཆེན་གྱི་སྐུ་
ཡི་རྣམ་འགྱུར་དྲུག་དུས་གཅིག་ཏུ་མཇལ་ནས་བིར་ཝ་པ་དང་བླ་མ་ས་སྐྱ་པ་ཆེན་པོ་གཉིས་ངོ་
བོ་གཅིག་ཏུ་རྟོགས། དེའི་ཚེ་ཐུགས་ལ་ཉམས་རྟོགས་ཀྱི་ཏིང་ངེ་འཛིན་ཁྱད་པར་ཅན་བསམ་གྱིས་
མི་ཁྱབ་པ་འཁྲུངས། ཡང་སྐབས་ཤིག་བྱས་འགྱུར་རྡོ་རྗེའི་བྲག་རྫོང་དུ་ཚོགས་བདག་གི་སྒྲུབ་
པ་མཛད་པའི་སྐབས་རྗེ་བཙུན་རིན་པོ་ཆེ་དང་། ལྷ་མོ་སོགས་བླ་མ་ཡི་དམ་དུ་མས་ཞལ་མངོན་
སུམ་དུ་བསྟན། མགོ་ཟླ་བའི་ཚེས་བཅུ་བཞི་རྗེ་ས་པཎ་གྱི་དུས་ཆེན་ཉིན་ཉེ་གནས་དང་ལྷན་དུ་
ཞབས་སྐོར་ལ་ཕེབས་པའི་ཚེ་རྗེ་འདིས་སྤྱན་མཁའ་ལ་གཟིགས་ཏེ་ཁྱོད་ཀྱིས་ཨེ་མཐོང་གསུངས་
པ་ན། ཉེ་གནས་པས་ནམ་མཁའ་ལ་བལྟས་པས་ནམ་མཁའ་ཤིན་ཏུ་དྭངས་པའི་དབུས་ན་
འཇའ་འོད་ཟླུམ་པོ་ཤིན་ཏུ་ལེགས་པ་ཞིག་མཐོང་ནས་དེ་བཞིན་འདུག་ཞུས་པས། རྗེ་ཡི་ཞལ་ནས།
ཡ་གི་ན་ས་སྐྱ་པཎ་ཆེན་ཕེབས་འདུག །འཇའ་འོད་དེ་ཙམ་མཐོང་བ་ཡང་སྒྲིབ་པ་ཆུང་བ་ཡིན་
གསུངས། དེའི་ཚེ་ཐུགས་ཉམས་འཕར་བ་ལ་སོགས་པའི་སྐུ་ཡི་རྣམ་འགྱུར་ཅི་ཡང་མཛད་ཅེས་
གྲགས། དུས་གཅིག་མཁའ་སྤྱོད་གཟིམ་ཆུང་སྦུག་ཏུ་ཐུགས་དམ་ལ་བཞུགས་པའི་ཚེ། བླ་མ་ས་
སྐྱ་པ་ཆེན་པོ་དང་། འཇམ་པའི་དབྱངས། ཆོས་རྗེ་ས་པཎ། རྣལ་འབྱོར་གྱི་དབང་ཕྱུག་བིར་ཝ་པ།
སློབ་དཔོན་ནག་པོ་སྤྱོད་པ་རྣམས་ཆོས་ཀྱི་གསུང་གླེང་མཛད་པའི་དྲུང་ན་བདག་ཉིད་ཆེན་པོ་འདི་



དཔལ་ས་སྐྱའི་རིག་མཛོད།
ཕེབས་ཏེ་ཐེ་ཚོམ་གྱི་དྲ་བ་བཅད། ཁྱད་པར་ནག་པོ་སྤྱོད་པ་བ་ལ་སྤྱིར་འཁོར་ལོ་བདེ་མཆོག་གི་
ཆོས་སྐོར་མ་ལུས་པ་གསན་ཅིང་ནག་པོ་གཞུང་དྲུག་ཅེས་གྲགས་པ་ཡང་ཤིན་ཏུ་ཉེ་བརྒྱུད་ཀྱི་
ཚུལ་དུ་རྫོགས་པར་གསན། དུས་ཤིག་ལ་སྟོད་ལྷོར་ཕེབས་ཏེ་ཐུགས་དམ་གྲོལ་མཚམས་ཀྱི་
སྐབས་ཤིག་ཏུ་རྗེ་ཡི་གསུངས་ལས། ད་ནང་ཐོ་རངས་བྲམ་གཟུགས་རལ་བའི་ཁྲོད་ན་སེང་ལྡིང་
གི་རྡོ་རྗེ་རྩེ་ལྔ་ཡོད་པ་ཞིག་བྱུང་སྟེ། ཁྱོད་རང་གི་མི་འཕྲོད་ཡོད་དོ་ཟེར་ནས། བནྡེ་ཆར་ཞག་
གྱོན་པ་གཉིས་གཏད་པའི་སྣང་བ་བྱུང་བས་ཕྱི་རོལ་ན་ལྟོས་ཤོག་གསུངས་པ་ལྟར་ཉེ་གནས་པས་
སྒོ་ཕྱེས་ཏེ་བལྟས་པས་དེ་བཞིན་བྱུང༌། རྒོད་ཚང་ཕུག་པར་ཚེས་བཅུའི་མཆོད་པ་མཛད་པའི་
སྐབས། རྗེ་བཙུན་རྡོ་རྗེ་རྣལ་འབྱོར་མ་འཇའ་འོད་ཀྱི་དཀྱིལ་ན་བཞུགས་པ་མངོན་སུམ་དུ་གཟིགས།
དེ་ནས་གདན་སར་ཕེབས་ཏེ་ཆོས་ཀྱི་འཆད་ཉན་རྒྱ་ཆེན་པོ་མཛད་པའི་སྐབས་ཤིག་ཏུ་གཞི་ཐོག་
གི་མཁའ་སྤྱོད་སྦུག་ཏུ་ཐུགས་དམ་ལ་བཞུགས་ཏེ་འཁོར་རྣམས་ལ་ཁྱེད་རྣམས་ཕྱིར་སོང་། བརྡ་
མ་བྱུང་བར་ལ་སུ་ཡང་ནང་དུ་མ་གཏོང་གསུངས་ནས་ཡུན་རིང་བཞུགས་པ་ན། གཟིམས་དཔོན་
གྱིས་ད་ནངས་སྐུ་ཁམས་ཉོག་པ་མིན་ནམ་ཞུས་པས། ཞལ་ནས་ཉོག་པ་མིན། ད་ནངས་བདེ་བ་
ཅན་ཡིན་ཟེར་བའི་ཞིང་ཁམས་ཡིད་དུ་འོང་བ་ཞིག་ཏུ་བསླེབས། རྒྱལ་བ་འོད་དཔག་མེད་ལ་
སངས་རྒྱས་བྱང་སེམས་མང་པོས་བསྐོར་བ་དང་། རྗེ་ས་སྐྱ་པ་ཡབ་སྲས། མུས་ཆེན་སངས་རྒྱས་
རིན་ཆེན་རྣམས་ཀྱང་བཞུགས་འདུག །དེ་རྣམས་ཀྱི་དྲུང་ན་རིན་པོ་ཆེའི་ཁྲི་ཤིན་ཏུ་མཛེས་པ་གཉིས་
འདུག་པའི་ནང་ནས་གཅིག་ཅུང་ཟད་མཐོ་བ་འདུག་པའི་མཐའ་འཁོར་དུ་མཆོད་པའི་ལྷ་མོ་མང་
པོས་མཆོད་རྫས་ཐོག་ནས་འཁོད་ཅིང་། སྟེང་ན་གདུགས་ཕུབ་པ་ཞིག་འདུག་པ་དེར་ཁྱོད་སྡོད་ཟེར་
བ་བཞིན་ངས་ཀྱང་བསྡད། ཅུང་དམའ་བ་དེར་གཞན་ཞིག་ཕེབས་རྒྱུ་ཡིན་པའི་མཚན་མ་བྱུང་སྟེ།
བརྗེད་འདུག་གསུངས་ཏེ་གསུངས་པ་མ་གནང་། ང་དེར་ཡོད་དུས་ཁྲི་དེ་སྟོང་པར་ཡོད། རྒྱལ་བ་
འོད་དཔག་མེད་ཀྱི་དྲུང་དུ་ཆོས་མང་པོ་ཐོབ། ཞིང་ཁམས་དེ་ལས་ཡིད་དུ་འོང་བ་ཞིག་མི་འདུག་



གདན་རབས་ངོ་མཚར་བང་མཛོད། །
གསུངས། དེ་ནས་ཧ་ཅང་རྒྱུན་མི་རིང་བ་ཞིག་ན། མཁན་ཆེན་ཐམས་ཅད་མཁྱེན་པ་བསོད་ནམས་
ལྷུན་གྲུབ་ཞིང་གཞན་དུ་གཤེགས་པའི་ཚུལ་བསྟན་པ་ན། བདག་ཉིད་ཆེན་པོའི་གསུངས་ལས།
ཁ་སང་བདེ་བ་ཅན་ལ་ཡོད་པའི་ཁྲི་སྟོང་པ་དེར་མཁན་ཆེན་ཐམས་ཅད་མཁྱེན་པ་ཉིད་དེར་ཕེབས་
པའི་ལྟས་སུ་འདུག་གསུངས། དེ་ལྟར་ནང་རྟོགས་པའི་ཡོན་ཏན་མཐོན་པོར་གཤེགས་པས་ཕྱི་རོལ་
དུ་གྲུབ་པའི་མཚན་མ་ཡང་དུ་མ་ཞིག་མཛད་པ་སྟེ། བདག་ཉིད་ཆེན་པོ་འདིས་ལྷ་སར་ཇོ་བོ་ཤཱཀྱ་
མུ་ནིར་མཇལ་བར་ཕེབས་པའི་ལམ་དུ་སྐྱིད་ཆུར་གྲུ་བྱིང་ནས་ཤིན་ཏུ་ཉེན་ཆེ་བའི་ཚེ། སྤྲུལ་པའི་
བྱ་རོག་ཅིག་གི་རྣམ་པས་འཇིགས་པ་ལས་གྲོལ་བར་མཛད། འབབ་རོང་གི་གནས་མཆོག་ཏུ་
ཕེབས་པའི་ཚེ་ཕེབས་ལམ་གྱི་བྲག་སྲུབ་ཅིག་ཏུ་སྐྱེ་འགྲོ་རྣམས་ལ་འདྲེ་སྲིན་གྱི་གནོད་པ་མི་འབྱུང་
བའི་ཕྱིར་རྡོ་ལ་ཞབས་རྗེས་འཇོག་པར་མཛད། དགུན་ཤིན་ཏུ་གྲང་བའི་དུས་ཡིན་ཡང་བྲག་གསེབ་
ནས་འཇམ་དབྱངས་མེ་ཏོག་མང་པོ་འཁྲུངས་པ་སྟེ་མདོར་ན་དེ་དག་ལ་སོགས་པ་གྲུབ་པ་བརྙེས་
པའི་རྟགས་དང་མཚན་མ་བསམ་གྱིས་མི་ཁྱབ་པ་མངའ་བས་འཕགས་པ་སྡུད་པ་སོགས་ཤེས་
རབ་ཀྱི་ཕ་རོལ་ཏུ་ཕྱིན་པའི་གཞུང་ལུགས་རྣམས་ལས་བྱང་ཆུབ་སེམས་དཔའ་ཕྱིར་མི་ལྡོག་པའི་
རྟགས་སུ་གང་བཤད་པ་ཐམས་ཅད་བདག་ཉིད་ཆེན་པོ་འདི་ལ་མངའ་བར་གྲགས། དེ་ལྟར་
མཁས་དང་གྲུབ་པའི་ཕ་རོལ་དུ་སོན་པའི་བདག་ཉིད་ཆེན་པོ་འདི་ཉིད་དགུང་ལོ་བཅུ་གཅིག་ནས་
བརྩམས་ཏེ་དགུང་ལོ་ཞེ་བརྒྱད་ཆུ་ཕོ་འབྲུག་གི་ལོ་མ་རྫོགས་ཀྱི་བར་དུ་བསྟན་པའི་བྱ་བ་ཐོས་
བསམ་སྒོམ་གསུམ་དང་། མཁས་པའི་བྱ་བ་འཆད་རྩོད་རྩོམ་གསུམ་སྤེལ་མའི་སྒོ་ནས་མེ་ཕོ་
འབྲུག །ཕྱི་ལོ་༡༤༩༦ནས་ཆུ་མོ་སྦྲུལ། ཕྱི་ལོ་༡༥ ༣ ༣བར་དུ་གདན་ས་མཛད་པས་ཐུགས་ཤིན་ཏུ་
རངས་པར་གྱུར་ཅིང་། སྙིགས་མའི་སྐྱེ་བོ་རྣམས་ཀྱི་སྤྱོད་ཚུལ་རྣམས་གཟིགས་པས་ཅུང་ཟད་
གདུང་པར་གྱུར་ནས་ཞིང་གཞན་དུ་གཤེགས་པ་ལ་ཕྱོགས་པར་གྱུར། དེའི་ཚེ་ཕྱི་རོལ་དུ་ཡང་ས་
གཡོ་བ་ལ་སོགས་ལྟས་དུ་མ་བྱུང་། སྦྲུལ་ལོ་ཟླ་བ་དང་པོའི་ཚེས་ཉི་ཤུའི་སྐོར་ལ་སྐུ་མཚམས་དམ་



དཔལ་ས་སྐྱའི་རིག་མཛོད།
པར་མཛད་དེ་ཐུགས་དམ་ཟབ་མོར་རྩེ་གཅིག་ཏུ་བཞུགས། ཐུན་མཚམས་རྣམས་སུ་གསུང་རྩོམ་
འཕྲོ་ཅན་རྣམས་ཀྱང་གྲུབ་པར་མཛད། ཟླ་ལྔ་པའི་ཉེར་ལྔ་ཙམ་ནས་གཞན་ངོར་ཅུང་སྙུང་བའི་ཚུལ་
བསྟན་ཀྱང་ཐུགས་དམ་ཟབ་མོ་ལ་རྩེ་གཅིག་ཏུ་བཞུགས་ཤིང་། སྐབས་འགར་གློ་བུར་དུ་མཆོད་
པ་བཟང་པོ་གསར་པ་རེ་ཤོམས་ཞེས་ཡང་ཡང་གསུངས། དེ་དག་གི་སྐབས་སུ་ནམ་མཁའ་
བཻཌཱུརྱའི་མདོག་ལྟར་ཤིན་ཏུ་དྭངས་ཤིང་སྣུམ་ལ་ཉི་མའི་འོད་ཟེར་སྔར་བས་ཀྱང་གསལ་བ་དང་།
ལྷ་ཡི་མེ་ཏོག་གི་ཆར་བསམ་གྱིས་མི་ཁྱབ་པ་འབབ་པ་སོགས་བྱུང་བས་སྐུ་འཁོར་རྣམས་ཀྱིས་
འདི་ལྟར་འབྱུང་བ་ཅི་འདྲ་ལགས་སམ་ཞུས་པས། འཇིག་རྟེན་གྱི་ཁམས་བསམ་གྱིས་མི་ཁྱབ་པ་
ན་སངས་རྒྱས་དང་བྱང་ཆུབ་སེམས་དཔའི་རྣམ་པར་སྤྲུལ་པ་ལ་ལ་བལྟམས་པ་དང༌། ལ་ལ་མྱ་
ངན་ལས་འདའ་བ་ལ་སོགས་པའི་ཚུལ་སྟོན་པ་བསམ་གྱིས་མི་ཁྱབ་པས་དེ་དག་གི་ལྟས་ཡིན་ནོ་
གསུངས། དགུང་ལོ་བཞི་བཅུ་རྩ་དགུར་ཕེབས་པའི་ཆུ་མོ་སྦྲུལ། ཕྱི་ལོ་༡༥། ༣ ༣ལོའི་ཆུ་སྟོད་ཟླ་
བའི་ཚེས་བཅུའི་ཉི་དྲོས་ཙམ་ལ་གདན་ས་ཆེན་པོ་བླ་བྲང་རིན་ཆེན་སྒང་དུ་གཟུགས་སྐུའི་བཀོད་
པ་བསྡུས་ཏེ་སྤྲུལ་གཞི་ས་སྐྱ་པཎ་ཆེན་གྱི་ཐུགས་ཀར་ཐིམ། ཕྱི་དྲོའི་ཆ་ལ་བབས་པ་ན། ཐམས་
ཅད་ཀྱིས་ཐོས་པའི་ཐག་སྒྲ་ཤིན་ཏུ་ཆེ་བ་དང་བཅས་ཏེ་དབུ་གཙུག་གི་ཐོད་པ་སོར་གང་ཙམ་ཞིག་
གཙུག་ཏོར་གྱི་ཚུལ་དུ་འཕགས་པ་ལ་བྱང་སེམས་ཀྱི་ཟིལ་པ་ཁྲོམ་མེ་བ་དང་བཅས་པ་བྱོན། དེ་
མ་ཐག་སྔར་སུ་ཞིག་གི་སྣ་ཡི་ཡུལ་དུ་ཚོར་མ་མྱོང་བའི་ལྷ་རྫས་སྤོས་ཀྱི་དྲི་བསུང་ཁྱད་པར་ཅན་ཞིག་
གིས་གཟིམ་ཁང་གི་སྟེང་འོག་ཐམས་ཅད་ཁྱབ། ཁ་དོག་སྣ་ཚོགས་པའི་འཇའ་ཚོན་གྱི་རི་མོས་ཀུན་
ནས་མཛེས་པའི་ནམ་མཁའ་ལས་མེ་ཏོག་གི་ཆར་ཆེན་པོ་བབས་པ་སོགས་ངོ་མཚར་བའི་ལྟས་
བསམ་གྱིས་མི་ཁྱབ་པར་བྱུང་ངོ༌། །



ཉེར་གསུམ་པ། སྔགས་འཆང་ཆེན་པོ་ཀུན་དགའ་རིན་ཆེན།
ཁྲི་ཆེན་ཉེར་གསུམ་པ་དུས་མཆོད་པ་སྤྲུལ་པའི་སྔགས་འཆང་ཆེན་པོ་ཀུན་དགའ་རིན་ཆེན་
ནི༑ བོད་མེ་མོ་གླང་། ཕྱི་ལོ་༡༥༡༧ལོར་ཡབ་འཇམ་དབྱངས་ནམ་མཁའ་དོན་གྲུབ་ཚེ་བརྟན་བཀྲ་
ཤིས་རྒྱལ་མཚན་དཔལ་བཟང་པོ་དང་། ཡུམ་ལྷ་གཅིག་བུ་འདྲེན་སྐྱིད་བྱ་བ་གཉིས་ཀྱི་སྲས་སུ་



དཔལ་ས་སྐྱའི་རིག་མཛོད།
7D
གདན་ས་རྩེ་གདོང་བླ་བྲང་དུ་ངོ་མཚར་བའི་དགེ་མཚན་དུ་མ་དང་བཅས་པའི་སྒོ་ནས་བལྟམས།
ངེས་པའི་དོན་དུ་རྫོགས་པའི་སངས་རྒྱས། འཕགས་པ་ཀུན་དགའ་བོ། གསང་བདག་ཕྱག་ན་
རྡོ་རྗེ། ལོ་ཆེན་བེ་རོ་ཙ་ན། འཇམ་དབྱངས་བླ་མ་ས་སྐྱ་པཎྜི་ཏ་རྣམས་དང་ངོ་བོ་དབྱེར་མེད་ཡིན་
པ་ནི་གསང་བ་གྲུབ་པའི་རྒྱུད་དང་རྩ་རྒྱུད་བརྟག་གཉིས་དང་། གཉིས་མེད་རྣམ་རྒྱལ་གྱི་རྒྱུད་དང༌།
པདྨ་བཀའ་ཐང་དང༌། གཏེར་སྟོན་སངས་རྒྱས་གླིང་པའི་གཏེར་ཆོས་བླ་མ་དགོངས་པ་འདུས་པའི་
ལུང་བསྟན་བཀའ་རྒྱའི་ལས་ཅན་ཉེར་གཅིག་གི་ལུང་བསྟན་སོགས་ལ་བརྟེན་ནས་གྲུབ། སྐུ་ན་
ཤིན་ཏུ་ཕྲ་མོའི་སྐབས་འཁོར་འགའ་དང་བཅས་ཏེ་རྩེ་གདོང་བླ་བྲང་དུ་སྐུ་རྩེད་ལ་བཞུགས་པའི་
ངང་གཙང་ཕུང་པོ་རིའི་ཡས་སྟོང་ཐམས་ཅད་སྤྱན་རས་གཟིགས་ཞལ་གཅིག་ཕྱག་བཞི་པའི་སྐུས་
གོ་མཚམས་མེད་པར་གཏམས་པ་དང༌། མས་སྟོང་ཐམས་ཅད་སྤྱན་རས་གཟིགས་ཕྱག་སྟོང་སྤྱན་
སྟོང་གི་སྐུ་ཤིན་ཏུ་ཆེ་བ་དག་གིས་ཁྱབ་ནས་འདུག་པ་མཇལ། ཕུང་པོ་རི་བོའི་རྩེར་ཐར་པའི་སྐས་
ཡིན་ཟེར་བའི་སྐས་ཤིན་ཏུ་རིང་བ་ཞིག་སྐྱ་ཐལ་ལེ་འདུག་པ་དང་། དེའི་འགྲམ་ན་རྫིང་བུ་ཡིད་དུ་
འོང་བ་ཞིག་ཀྱང་འདུག་ཅིང་རི་རྩེའི་སྐས་དེ་ལ་འཛེགས་བྱོན་པ་ན་བདེ་བ་ཅན་ཡིན་ཟེར་བའི་
ཞིང་ཁམས་ཀྱི་བཀོད་པ་ཕུན་སུམ་ཚོགས་པ་བལྟ་བས་ཆོག་མི་ཤེས་པ་ཞིག་ན་རྗེ་བཙུན་གོང་མ་
ལྔ་སོགས་བླ་མ་བརྒྱུད་པ་མང་པོ་དང་། སངས་རྒྱས་དང་བྱང་སེམས་ཁ་བ་བུ་ཡུག་འཚུབ་ཙམ་
བཞུགས་འདུག་པ་ལས་གདམས་པ་དང་རྗེས་སུ་བསྟན་པ་མང་དུ་མནོས་སོ། །དགུང་ལོ་དགུར་
ཕེབས་པའི་ཚེ་གནས་ལྔ་རིག་པའི་པཎྜི་ཏ་ཆེན་པོ་ས་ལོ་ཙཱ་བ་འཇམ་དབྱངས་ཀུན་དགའ་བསོད་
ནམས་གྲགས་པ་རྒྱལ་མཚན་དཔལ་བཟང་པོའི་དྲུང་དུ་དགེ་བསྙེན་དང་དགེ་ཚུལ་གྱི་སྡོམ་པ་
རྣམ་པར་དག་པ་མནོས་ཏེ་མཚན་འཇམ་དབྱངས་ངག་གི་དབང་པོ་ཀུན་དགའ་རིན་ཆེན་བཀྲ་
ཤིས་གྲགས་པ་རྒྱལ་མཚན་དཔལ་བཟང་པོ་ཞེས་གསོལ། གཞན་ཡང་དབུ་མ་ལུགས་ཀྱི་སེམས་
བསྐྱེད་དང༌། དགྱེས་པ་རྡོ་རྗེའི་སྨིན་བྱེད་ཀྱི་དབང་བསྐུར་དང་། བདག་མེད་ལྷ་མོ་བཅོ་ལྔ། བདེ་



གདན་རབས་ངོ་མཚར་བང་མཛོད།
མཆོག་ལུ་ནག་དྲིལ་གསུམ་གྱི་དབང་སོགས་སྨིན་བྱེད་དབང་གི་རྣམ་གྲངས་ཉེར་བཞི་ཙམ་དང༌།
གསུང་ངག་རིན་པོ་ཆེའི་ཐོག་དྲངས་གྲོལ་བྱེད་ཀྱི་ཁྲིད་བཀའ་དུ་མ་དང་། རྒྱབ་རྟེན་གྱི་ལུང་།
གཙུག་ཏོར་རྣམ་རྒྱལ་གྱི་རྗེས་གནང་སོགས་རྗེས་གནང་གི་གྲངས་བཅུ་ཕྲག་གཉིས་ཙམ་དང་།
གཞན་ཡང་མདོ་སྔགས་ཀྱི་གསུང་རབ་མང་པོ་དང་། བླ་མ་གོང་མའི་གསུང་འབུམ་མཐའ་ཡས་
པའི་ལུང་སོགས་ཟབ་རྒྱས་ཆོས་ཚུལ་རྒྱ་མཚོ་ལྟ་བུ་ཞིག་གསན་བསམ་མཛད་ནས་ཐུགས་སུ་ཆུད་
པར་མཛད། རྩ་བའི་བླ་མ་ཐམས་ཅད་ཀྱིས་མཆོག་ཏུ་འཛིན། རྗེ་འདིས་ས་ལོ་ཆེན་པོ་ཐུགས་ལ་
དྲན་བཞིན་དུ་ཞི་རྒྱས་དབང་དྲག་གི་འཕྲིན་ལས་གང་མཛད་ཀྱང་ཐམས་ཅད་ཐོགས་མེད་དུ་གྲུབ་
ཅིང་དངོས་དང་འོད་གསལ་གྱི་ངང་དུ་ཡང་ཡང་བྱོན་ནས་ཕྲ་རགས་ཀྱི་ལུང་བསྟན་མཐའ་དག་
སྒྲིབ་མེད་དུ་འབྱུང་བ་ཡིན་གསུངས། གཞན་ཡང་སྔ་ཕྱིར་ངག་གི་དབང་ཕྱུག་གྲགས་པ་རྒྱལ་
མཚན་དང་། ཡབ་རྗེ་རྡོ་རྗེ་འཆང་། ཐམས་ཅད་མཁྱེན་པ་དཀོན་མཆོག་ལྷུན་གྲུབ། ཆོས་རྗེ་ཀུན་
དགའ་གྲོལ་མཆོག །སྤྱན་སྔ་ངག་དབང་ཆོས་གྲགས། པཎ་ཆེན་དགེ་སློང་། ངོར་ཆེན་སངས་རྒྱས་
སེངྒེ། གཏེར་སྟོན་སྣང་རྩེ་བ། གཏེར་སྟོན་ཤེས་རབ་འོད་ཟེར་ལ་སོགས་པའི་ཡོངས་འཛིན་དམ་
པ་དུ་མ་བསྟེན་ནས་དབང་རྒྱུད་མན་ངག་གཏེར་ཆོས་དང་རིག་གནས་ཆ་ལག་དང་བཅས་གསན་
ཅིང་དེ་དག་ཀྱང་ཚིག་དོན་གྱི་ཆ་ལ་སྒྲོ་འདོགས་མཐའ་དག་ཆོད་པར་མཛད་པས་གསར་རྙིང་གི་
མདོ་རྒྱུད་བསྟན་བཅོས་བསམ་གྱིས་མི་ཁྱབ་པའི་མངའ་བདག་དང་ཆོས་ཀྱི་གན་མཛོད་ཆེན་པོར་
གྱུར༑ མཁྱེན་པའི་གཏེར་མཛོད་གྲོལ་ཏེ་མཧཱ་པཎྜི་ཏའི་མཚན་གྱི་ཅོད་པཎ་རིང་མོ་བཞེས། བདག་
ཉིད་ཆེན་པོ་འདི་དགུང་ལོ་དགུར་ཕེབས་པའི་ཤིང་མོ་བྱ་ཡི་ལོར། ཐུབ་དབང་གཉིས་པ་འཇམ་
མགོན་བླ་མའི་ཆོས་ཁྲི་ཆེན་པོར་ཁམས་གསུམ་ཆོས་ཀྱི་རྒྱལ་པོར་མངའ་གསོལ་བའི་ཚེ། དགེ་
བའི་བཤེས་གཉེན་སྟོང་ཕྲག་དུ་མར་བསྟན་བཅོས་ཐུབ་པ་དགོངས་གསལ་དག་གསལ་སྙན་
པའི་གསུང་གིས་ལེགས་པར་བསྩལ་བས་མཁས་བླུན་གྱི་སྐྱེ་རྒུ་ཐམས་ཅད་ཤིན་ཏུ་ངོ་མཚར་



དཔལ་ས་སྐྱའི་རིག་མཛོད། །
།
༢. ནི
་
ཞིང་མཆོག་ཏུ་བསྔགས་པའི་མེ་ཏོག་གཏོར། དེ་ནས་བཟུང་གདན་ས་ལོ་ང་གཅིག་རིང་བཟུང་
སྟེ་བདག་ཉིད་ཆེན་པོ་ཁུ་དབོན་གཉིས་ལྷན་ཅིག་བཞུགས་པའི་སྐབས་ཀྱི་བསྟན་པ་རིན་པོ་ཆེའི་
མེ་རོ་རྩ་བ་ནས་བསླངས་ཏེ་བསྟན་པར་དར་རྒྱས་སུ་མཛད་དོ། །མདོར་ན་དགུང་ལོ་དགུ་ནས་
བཟུང་བཅུ་བདུན་བཞེས་པ་ཚུན་ཆད་དུ་ས་ལོ་ཉིད་དང་འབྲལ་མེད་དུ་བཞུགས་ནས་མདོ་རྒྱུད་
མན་ངག་དང་བཅས་པའི་ཟབ་ཆོས་རྣམས་གསན་པར་མཛད་ཅིང་ས་ལོ་ཕྱོགས་སུ་འགྲོ་དོན་
ལ་ཕེབས་པའི་ཚེ་ནའང་ཞབས་ཕྱིར་འབྲངས་ཏེ་དབང་རྗེས་གནང་སོགས་གནང་བའི་མཆོད་
གཏོག་རྒྱུན་པར་མཛད། གདན་ས་ཆེན་པོར་ཡང་བླ་མ་གོང་མའི་སྒྲུབ་མཆོད་དང་གཏོར་བཟློག་
སོགས་ཀྱི་སྐབས་སུ་ཡང་ས་ལོའི་ཕྱག་ཕྱིར་རྒྱུན་པར་ཕེབས་ཏེ་དབྱངས་རོལ་ཕྱག་རྒྱའི་གར་
འཆམས་སོགས་ཕྱག་ལེན་ཕྲ་མོ་རྣམས་ཀྱང་ཤིན་ཏུ་ངེས་པར་མཛད་ནས་དུས་ཕྱིས་རྗེས་འཇུག་
རྣམས་ཀྱི་དོན་དུ་ས་ལོ་ཆེན་པོའི་ཕྱག་ལེན་བཞིན་སོ་སོའི་ཡི་གེ་ལ་བཀོད་པར་མཛད། རྩ་བའི་
བླ་མ་ས་ལོ་འཇམ་པའི་དབྱངས་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་
པོ་མཆོག་ཞིང་བརྗེ་ལ་ཉེ་བའི་སྐབས་བདག་ཉིད་ཆེན་པོ་འདི་ལ་སྤྱན་ཆེར་གཟིགས་ནས། ངག་
གི་དབང་པོ་བྱིས་པའི་སྣང་བ་མ་བྱེད་ཨང་དཔལ་ས་སྐྱའི་སྡེ་དང་བསྟན་པ་འདི་ཆགས་སམ་འཇིག་
ཁྱེད་རང་ལ་རག་ལས་པ་ཡོད་དོ། །ཅེས་ལུང་བསྟན་པ་རྣམས་ཐུགས་དཀྱིལ་དུ་བཅངས་ཏེ་ཐོག་
མར་བྱས་འགྱུར་རྡོ་རྗེའི་བྲག་རྫོང་དུ་ཕེབས་ནས་སྤྱི་བྱེའི་བསྟན་པའི་ཞབས་རིམ་སླད་ལམ་ཟབ་
མོ་བླ་མའི་རྣལ་འབྱོར་དང་། ཨཊྚ་འབུམ་ཕྲག་སོ་གཉིས་སྦྱིན་སྲེག་དང་བཅས་པ་མཛད་པའི་
ཚེ་ཐོ་རངས་ཀྱི་ཆ་ཞིག་ལ་བྱས་འགྱུར་གྱི་ཤར་ཕྱོགས་ཀྱི་ནམ་མཁའ་ལ་འཇའ་འོད་འཁྱིལ་བའི་
དབུས་སུ་ས་ལོ་ཐམས་ཅད་མཁྱེན་པ་ཉིད་ཞབས་རྡོ་རྗེ་དཀྱིལ་ཀྲུང་ཕྱག་གཉིས་ཀྱིས་རྡོར་དྲིལ་
ཐུགས་ཀར་བསྣོལ་ཏེ་འཛིན་པ་ཞིག་གཟིགས་ཏེ་དད་གུས་དྲག་པོ་གཡོས་ནས་རྒྱལ་བའི་མཁྱེན་
བརྩེ་མ་བྱ་བའི་ས་ལོའི་བསྟོད་པ་འདི་ཡང་སྐབས་དེ་དུས་སུ་མཛད། ཡང་ལན་གཅིག་ནམ་མཁར་



གདན་རབས་ངོ་མཚར་བང་མཛོད།
འཇའ་སྤྲིན་ཡིད་དུ་འོང་བ་འཁྲིགས་པའི་ཀློང་ན་རིན་པོ་ཆེ་ཡི་ཁང་བཟང་དང་ལྗོན་ཤིང་གི་ཚོགས་
མང་པོ་དང་བཅས་པའི་བར་མཚམས་རྣམས་སུ་དར་གྱི་ལྡ་ལྡི་དང་། རིན་པོ་ཆེའི་རྒྱན་དུ་མས་
བརྒྱན་པ་ཞིག་འདུག་པ་ལ། འདི་ཅི་ཡིན་གསུངས་པས། གཅིག་གིས་བདེ་བ་ཅན་ཡིན་ཟེར། ཞིང་
ཁམས་དེ་ཉིད་དུ་ཕེབས་པའི་ཐུགས་འདུན་མཛད་པ་ན། སྤྲིན་གསེབ་ནས་སྐས་ཤིག་སྐྱ་ཐལ་
བཏང་སོང་བ་ལ་འཛེགས་བྱོན་པས། སྐས་འགོ་ནས་ས་ལོ་ཐམས་ཅད་མཁྱེན་པ་སྐུ་འཁོར་དང་
བཅས་པ་མཇལ། ཐུགས་དགྱེས་སྤྲོ་ཆེན་པོས་ཕྱག་མང་དུ་མཛད་གསུངས། ཡང་དེར་ཨོ་གསུམ་
མ་འབྲུ་འབུམ་ལྷག་པ་ཙམ་གྱི་གསུང་བཟླས་མཛད་པ་ན། རྡོ་རྗེ་རྣལ་འབྱོར་མས་རྗེས་སུ་བཟུང་
བའི་མཚན་ལྟས་དུ་མ་བྱུང་བ་མ་ཟད་ཉེ་རིང་མེད་པར་ཕྲ་རགས་ཀྱི་དངོས་པོ་ཐམས་ཅད་སྒྲིབ་
མེད་དུ་གཟིགས་པ་བྱུང༌། གུར་གྱི་མགོན་པོའི་ནང་ཁྲིད་གསན་ནས་ཐུགས་དམ་རྩེ་གཅིག་ཏུ་
མཛད་པ་ན། གུར་མགོན་ལྷ་བརྒྱད། བེར་ནག་ཟངས་གྲི་ཅན། རུ་འདྲེན་སྡེ་བཞི། དྲེགས་པའི་
དཔུང་ཚོགས་དང་བཅས་པ་རྣམ་འགྱུར་སྣ་ཚོགས་མཛད་ཀྱིན་བྱོན་པ་ཡང་ཡང་གཟིགས། རྡོ་
རྗེ་ཕུར་བའི་བསྙེན་སྒྲུབ་ལན་བཞི་ཡི་བར་དུ་མཛད་དེ་བཞུགས་པའི་སྐབས། བྱས་འགྱུར་གྱི་ཞི་
བདག་ཀླུ་མོ་དཀར་མོ་དང་། བདུད་ཀྱི་རྟ་པ་བཅོ་བརྒྱད་འཁོར་དང་བཅས་པ་སྔ་དྲོ་ལུང་པའི་མདོར་
འགྲོ་བ་དང་། ཕྱི་དྲོ་ལུང་པའི་ཕུར་འོང་བ་ཉིན་རེ་བཞིན་གཟིགས་སྣང་ལ་བྱུང་བ་ན། སྔར་དཔལ་
ཆེན་ཕོ་བྲང་དུ་ཕུར་བའི་སྲུང་བསྙེན་མཛད་སྐབས། དཀར་བདུད་འཁོར་བཅས་གཟིགས་སྣང་ལ་
བྱུང་བ་དང་ཆ་ལུགས་མཐུན་པར་འདུག་པས་ཐུགས་རྒྱུད་ཀྱང་གཅིག་གམ་སྙམ་དུ་དགོངས་
ནས་བྱས་འགྱུར་རྡོ་རྗེའི་བྲག་རྫོང་གི་སྒྲུབ་སྡེ་ཆེན་པོ་མི་ཉམས་ཤིང་ཡུན་དུ་གནས་པ་སོགས་ཀྱི་
ཆེད་དུ་བཀའ་བསྒོ་མཛད་པ་ན་གཞི་བདག་རྣམས་ཀྱིས་ཀྱང་དེ་བཞིན་ཁས་བླངས་པར་བརྟེན་
ནས་དེའི་གཏང་རག་ཏུ་དམིགས་ནས་བསང་ཡིག་རྒྱས་པར། གཞི་བདག་ཀླུ་མོ་དཀར་མོ་དང་། །
ཞེས་སོགས་ཀྱི་ཚིགས་བཅད་འདི་ཡང་དེ་དུས་བཅུག་པར་མཛད་དོ། །དཔལ་ཆེན་ཡང་དག་ཧེ་



དཔལ་ས་སྐྱའི་རིག་མཛོད། །
རུ་ཀའི་གསུང་བསྙེན་ལན་གྲངས་དུ་མ་ཞིག་མཛད་པ་ན་བླ་མ་དང་ལྷག་པའི་ལྷས་བྱིན་གྱིས་
བརླབས་པའི་མཚན་མ་ཡང་མང་དུ་བརྙེས་ཤིང་། ཁྱད་པར་དུ་ས་ལོས་ཞལ་མངོན་སུམ་དུ་གཟིགས་
ཏེ་ཞལ་འཛུམ་པ་དང་བཅས་པའི་ངང་ནས་ཡང་དག་གི་སྒྲུབ་དཀྱིལ་ངོ་མཚར་ཅན་ཞིག་རྩོམས་ཞེས་
པའི་ལུང་བསྟན་ཡང་ཐོབ། མགོན་པོ་ཞལ་གྱི་གསུང་བསྙེན་མཛད་པའི་ཚེ། ཞིང་སྐྱོང་ཆེན་པོ་ཉིད་
བྲམ་གཟུགས་སྐུ་མདོག་སྔོན་པོ་ཞབས་གཉིས་རོལ་བའི་སྟབས་ཀྱིས་བཞུགས་པ། ཤིན་ཏུ་ཆེ་བ་
ནམ་མཁའི་ཁྱོན་ཐམས་ཅད་གང་བ། ཡུམ་བཞི་དང་བཅས་པ་ཞིག་གཟིགས། ཡང་སྐྱེས་ལྷས་
ཀྱི་གནམ་ཁའུ་པའི་གཟིགས་སྣང་ལྟར་ཞལ་བཞི་པའི་བྲིས་སྐུ་རང་ཉིད་ཀྱིས་ཕྱག་བྲིས་མཛད་དེ་
རབ་གནས་ཀྱི་ཚེ་སྐུ་འཁོར་རྣམས་ཀྱིས་ཨ་ཙ་ར་མདོག་སྔོན་པོ་ཞིག་གཟིམས་ཆུང་དུ་སོང་བ་མངོན་
སུམ་དུ་མཐོང་། སྔགས་འཆང་རང་ཉིད་ཀྱིས་གཟིགས་སྣང་ལ་ཞལ་བཞི་པ་ཡུམ་ཆེན་བཞི་དང་
བཅས་པ་རྔམ་བརྗིད་དང་ལྡན་པ་ཞིག་བྲིས་སྐུ་ལ་མངོན་སུམ་དུ་ཐིམ་པར་གཟིགས། ནུབ་ཀྱི་ཐུན་
གཏོར་ཕུལ་བའི་རྗེས་སུ་གྲགས་པ་ཟེར་བའི་བན་ཆུང་ཞིག་རྗེ་ཡི་ཞབས་དྲུང་དུ་འོང་བ་ན། གཟིམས་
ཆུང་གི་སྐས་མགོར་བུད་མེད་ནག་མོ་རལ་པས་རྟིང་པ་ཁེབས་པ། ལག་གཉིས་སྤར་མོ་གདེངས་
ཤིང་༑ རྐང་པ་གར་སྟབས་ཀྱིས་འདུག་པ་ཞིག་དང་འཕྲད་པ་ན། བན་ཆུང་དེ་འཇིགས་ནས་ཅུང་
ཟད་བརྒྱལ། དེ་རྗེས་དེའི་ཚུལ་སྔགས་འཆང་ཆེན་པོར་ཞུས་པ་ན། དེ་ལ་སྐྲག་མི་དགོས། དོ་ནུབ་
ཐུན་གཏོར་ལེན་པ་ལ་སྲིང་མོ་བྱོན་བྱུང་བ་དང་ཁྱོད་རང་རྩ་གསལ་བས་ཕྲད་པ་ཡིན། ཉེས་སྐྱོན་
གཏན་ནས་མེད་གསུངས། སྒོ་རུམ་ཡེ་ཤེས་མགོན་པོའི་དྲུང་དུ་ཤཱ་ས་ན་འབུམ་ཕྲག་བཞི་དང་།
སྒྲུབ་གནས་གཞན་དུ་ཡི་གེ་བདུན་མ་བྱེ་བསྙེན་ལན་གཉིས་ཙམ་མཛད་པར་བརྟེན་ནས་ལན་
གཅིག་གཞི་ཐོག་གི་མཁའ་སྤྱོད་སྦུག་ཏུ་བཞུགས་པའི་ཚེ། གུར་གྱི་མགོན་པོའི་སྐུ་ཤིན་ཏུ་ཆེ་བ་
རོ་གདན་དགུ་བརྩེགས་ཀྱི་སྟེང་ན་ཟ་འོག་གི་བེར་དགུ་བརྩེགས་གསོལ་ཏེ་འགྱིང་པའི་སྟབས་
ཀྱིས་བཞུགས་པ། ཉི་མ་འབུམ་གྱི་གཟི་བརྗིད་འབར་བ་ཞིག་མངོན་སུམ་དུ་གཟིགས། བྱས་འགྱུར་



གདན་རབས་ངོ་མཚར་བང་མཛོད། །
རྡོ་རྗེའི་བྲག་རྫོང་དུ་མགོན་པོ་དྲུག་ཅུ་བའི་གཏོར་བཟློག་མཛད་དེ་བསྐུལ་ཚིག་གསུངས་པའི་ཚེ།
ཕྱག་གཡོག་ལས་དག་གཉིས་ཀྱི་མཐོང་སྣང་ལ། བྱས་འགྱུར་གྱི་བླ་བྲང་ནུབ་ཀྱི་ནམ་མཁར་མི་
ནག་དུང་ལོང་ཅན་གཉིས་གྲོས་བྱེད་པའི་ཚུལ་གྱིས། ངེད་རང་ཚོ་ཐོག་མར་རིན་སྤུངས་ལ་ཕྱིན།
དེ་ནས་ལྷ་ས་རྫོང་པ་ལ་ཕྱིན་པ་དྲག་འདུག་ཟེར་བ་མངོན་སུམ་དུ་མཐོང་། གཞན་ཡང་དུར་ཁྲོད་
བདག་པོ་དང་ལས་མཁན་པུ་ཏྲ་ཆེན་པོ་ལ་སོགས་ས་སྐྱ་པའི་བསྟན་སྲུང་རྣམས་ཀྱི་ཞལ་ཡང་
ཡང་གཟིགས་ཤིང་། རྣམ་བཞིའི་འཕྲིན་ལས་འབད་མེད་དུ་འགྲུབ་པའི་ཞལ་བཞེས་ཕུལ་བ་ལ་
སོགས་ངོ་མཚར་བའི་རྣམ་ཐར་བསམ་གྱིས་མི་ཁྱབ་པར་གྲགས། གཞན་ཡང་ལན་ཅིག་བསམ་
ཡས་སུ་ཕེབས་པའི་ཚེ་བསམ་ཡས་ཆོས་སྐྱོང་ཆེན་པོས་སྔོན་སློབ་དཔོན་པདྨའི་ཟབ་ཡངས་
མཐིལ་འདི་ལ་ས་ཆོག་དང་རབ་གནས་མཛད་པ་བཞིན་ས་སྐྱ་པ་ཆེན་པོས་ཀྱང་གཙུག་ལག་ཁང་
དང་མཆོད་རྟེན་རྣམས་ལ་ས་ཆོག་དང་རབ་གནས་མཛད་ན་བོད་ཁམས་བདེ་སྐྱིད་ལ་ཕན་པ་
ཡོད་ཅེས་ཞུས་པ་ན། བདག་ཉིད་ཆེན་པོས་ཀྱང་ཡབ་སྲས་ལྷན་ཅིག་ཏུ་རྡོ་རྗེ་ཕུར་པའི་ས་ཆོག་དང་
དེ་ལ་བརྟེན་པའི་རབ་གནས་རྒྱས་པ་མཛད་པ་དེ་ཡི་ཚེ་སླར་ཡང་བསམ་ཡས་ཆོས་སྐྱོང་ཆེན་པོ་
སྔགས་འཆང་ཆེན་པོའི་དྲུང་དུ་བྱོན་ནས། དང་པོ་སློབ་དཔོན་པདྨས་ཀྱང་ངེད་ཟབ་ཡངས་མཐིལ་
གྱི་ལྷ་སྲིན་སྡེ་བརྒྱད་ཐམས་ཅད་དམ་འོག་ཏུ་བཅུག །བཀའ་ནན་དྲག་པོས་བསམ་ཡས་ཀྱི་སྲུང་
མར་བསྐོས་པ་ཡིན། དེ་བཞིན་ས་སྐྱ་པ་ཆེན་པོས་ཀྱང་ངེད་ལྷ་སྲིན་སྡེ་བརྒྱད་ལ་དྲག་པོའི་ལས་ཀྱི་
གནོད་པ་མེད་པར་སོ་སོའི་སྔར་བཞིན་རང་གནས་སུ་འཇོག་པ་མཛད་དགོས། ངེད་ལྷ་སྲིན་སྡེ་
བརྒྱད་རྣམས་ཀྱིས་ཀྱང་སྔོན་སློབ་དཔོན་རིན་པོ་ཆེ་པདྨའི་བཀའ་བཞིན་དང་། ད་ལམ་ཡང་ས་
སྐྱ་པ་ཆེན་པོས་བཀའ་ཇི་ལྟར་བསྒོས་པ་ལྟར་བསྒྲུབ་ཅིང་དམ་འོག་ཏུ་གནས་པ་བྱེད་ཟེར་ཏེ་ད་
ལྟ་སྡེ་བརྒྱད་ཐམས་ཅད་དབུ་རྩེའི་ཁྱམས་ར་ཆེན་མོ་ན་འདུས་ཏེ་འདུག་ནས་གདུག་འདྲེ་ལ་དགེ་
བཤེས་སུ་འཕྲིན་སྐྱོལ་ཟེར་བར་འདུག་པས་ས་སྐྱ་པ་ཆེན་པོས་ཀྱང་དེ་བཞིན་དུ་དགོངས་དགོས་



དཔལ་ས་སྐྱའི་རིག་མཛོད། །
ཞེས་ཆོས་སྐྱོང་ཆེན་པོས་ལན་གཉིས་ཞུས་པ་ན་རྗེས་མའི་སྐབས་སུ་བདག་ཉིད་ཆེན་པོས་ཆོས་སྐྱོང་
ཆེན་པོ་ལ་སྤྱན་ཆེར་གཟིགས་ཏེ་ཅང་མི་གསུངས་བར་ཞལ་འཛུམ་པ་ཞིག་མཛད་པ་ན། ཆོས་
སྐྱོང་ཆེན་པོ་ཉིད་དགེས་པ་ཆེན་པོའི་ངང་ནས་དབུ་རྩེ་ཆེན་མོའི་ཁྱམས་རར་ཕེབས་ནས་སྡེ་བརྒྱད་
རྣམས་ཀྱི་མིང་ནས་འབོད་ཅིང་གདུག་འདྲེས་དགེ་བཤེས་ལ་འཕྲིན་བསྐྱལ་བ་འདི་ལ་ཁྱེད་ཟབ་
ཡངས་མཐིལ་གྱི་སྡེ་བརྒྱད་ཐམས་ཅད་ཀྱིས་བྱས་པ་གཟོ་བ་གྱིས་ཞེས་གསུངས་པར་གྲགས། དེ་
ནས་ཡང་ལན་གཅིག་བདག་ཉིད་ཆེན་པོ་ཡབ་སྲས་གཉིས་ཀྱི་དྲུང་དུ་ཆོས་སྐྱོང་ཆེན་པོ་གློ་བུར་ཉིད་
དུ་བྱོན་ཏེ་བསེ་རྨོག་ཕུད་ཅིང་རལ་གྲི་དང་ཞགས་པ་ཡང་དེར་བཞག་ནས་སྔགས་འཆང་ཉིད་ཀྱི་
དྲུང་དུ་ཐལ་མོ་སྦྱར་ཏེ་ས་སྐྱ་པ་ཆེན་པོས་ངེས་ཟབ་ཡངས་མཐིལ་གྱི་ལྷ་མི་འདིར་ཚོགས་རྣམས་
ལ་བླ་མའི་རྣལ་འབྱོར་གྱི་བྱིན་རླབས་ཤིག་གནང་དགོས་ཞུ་བ་ལ། བདག་ཉིད་ཆེན་པོས་ཀྱང་
ཐུགས་དགེས་བཞིན་དུ་ལམ་ཟབ་མོ་བླ་མའི་རྣལ་འབྱོར་རྒྱས་པ་བསྩལ་བའི་ཚེ། བདག་ཉིད་
ཆེན་པོའི་གཡོན་ཕྱོགས་ཀྱི་ས་དང་བར་སྣང་ཐམས་ཅད་ལ་སྔོན་སློབ་དཔོན་པདྨས་དམ་བཏགས་
ཀྱི་གནས་ཁ་སོ་སོའི་སྲུང་མ་རྣམས་དང་གཞན་ཡང་གཟུགས་མེད་ཀྱི་རིགས་བསམ་གྱིས་མི་
ཁྱབ་པ་ཞིག་འདུས་ནས་སྔགས་འཆང་ཉིད་ལ་གུས་འདུད་དང་བཅས་པའི་སྒོ་ནས་ལམ་ཟབ་མོ་
བླ་མའི་རྣལ་འབྱོར་ཞུ་བ་མངོན་སུམ་དུ་མཐོང་ངོ༌། །ཡང་བསམ་ཡས་སུ་བཞུགས་པའི་སྐབས་
གཅིག་གི་ཚེ་བདག་ཉིད་ཆེན་པོ་འདིས་བསམ་ཡས་དབུ་རྩེ་ཆེན་མོའི་བར་ཁང་གཡུ་ཞལ་མཐིལ་
ནས་མཁའ་འགྲོ་མ་བདེ་བའི་རྡོ་རྗེའི་དབུ་ཐོད་སྐྱེ་བདུན་ཨ་མས་བཀང་བ་དང་། གུ་རུ་པདྨའི་ཚེ་
རིལ་དམ་རྫས་སོགས་ཡོད་པ་གཏེར་ནས་བཏོན་པར་མཛད། ཡང་སྐབས་དེར་སྔགས་འཆང་
ཆེན་མོའི་ཕྱག་ཕྱི་གཏེར་སྟོན་ཤེས་རབ་འོད་ཟེར་བས་མཛད་ནས་བསམ་ཡས་མཆོད་རྟེན་དཀར་
པོ་ནས་ལྕགས་ཀྱི་རྡོ་རྗེ་རྩེ་དགུ་པ་ཞིག་དང་སྐྱེ་བདུན་ཨ་མའི་ཐུམ་བུ་ཞིག་གཏེར་ནས་སྤྱན་དྲངས།
དེའི་དུས་ཀྱི་ལྕགས་ཀྱི་རྡོ་རྗེ་དེ་ཉིད་བདག་ཉིད་ཆེན་པོའི་རྡོ་རྗེ་ཕུར་པའི་དབང་བསྐུར་གྱི་དབང་



གདན་རབས་ངོ་མཚར་བང་མཛོད།
རྫས་མཛད་པར་གྲགས། བདེ་བའི་རྡོ་རྗེའི་དབུ་ཐོད་དེ་ཉིད་ནཱ་རོ་མཁའ་སྤྱོད་སོགས་ཀྱི་བྱིན་
རླབས་མཛད་དུས་དབང་རྫས་མཛད་ནས་ཕྱིས་ཀྱི་བར་གདན་ས་ཆེན་པོར་བཞུགས། ཡང་ལན་
ཅིག་བསམ་ཡས་དབུ་རྩེ་ཆེན་མོ་ལ་ཞིག་གསོས་མཛད་དགོས་ཚུལ་བསམ་ཡས་རྒན་དམངས་ལ་
བཀའ་བསྩལ་ཏེ་ལས་བརྩམས་པ་ན་གློ་བུར་དུ་ཁ་ཆར་ཤིན་ཏུ་ཆེ་བ་ཞིག་བྱུང་བའི་ཚེ་བདག་ཉིད་
ཆེན་པོས་རྒྱལ་པོ་ཤིང་བྱ་ཅན་གནས་སར་ཕེབས་ཏེ་དེ་ཉིད་ཀྱི་སྒོ་ལ་ཕྱག་འཁར་བསྣུན་ནས་ང་
མི་མནོ་བ་མནོས་སུ་བཅུག །ད་ཁྱེད་ལ་ནུས་པ་མེད་པ་ཨེ་ཡིན། ཆར་པ་འདི་མི་གཅོད་དམ་ཞེས་
གསུངས་མ་ཐག་ནམ་མཁའ་དྭངས་པར་གྲགས་པ་དང༌། དེའི་ཚེ་སྔགས་འཆང་ཉིད་ཀྱི་ཐུགས་
དགོངས་ལ་ཆོས་སྐྱོང་འདིས་སྔར་ནས་ངེད་ལ་གདུག་འདྲེའི་གནས་ས་ད་ལྟའི་འདི་མ་ཡིན་བྱང་
ཤར་མཚམས་ན་ཕོ་བྲང་ཀ་གཅིག་བྱ་བ་ཡོད་ཅེས་ཡང་ཡང་ཟེར་བ་ཞིག་བྱུང་བས་དེ་ཡང་ད་ལམ་
རྩད་བཅད་ནས་ལྕོག་གསར་བཞེངས་ཤིག་བྱས། སྐུ་འབྲས་ཀྱང་དེར་བཞུགས་སུ་གསོལ། ལྕོགས་
རྙིང་པ་འདི་ལ་ཡང་ཞིག་གསོས་བྱས་ན་ལེགས་པ་འདུག་སྙམ་དུ་དགོངས་ནས་ཕོ་བྲང་ཀ་གཅིག་
སྒོ་གཅིག་རྩད་གཅོད་པར་ཕེབས་པའི་ཚེ་ཕོ་བྲང་དེ་ཉིད་ནི་ཁང་བརྩེགས་དུ་མའི་འོག་ན་ར་བ་ལྟ་
བུའི་མུན་ནག་ཅན་ཞིག་འདུག་པས་ཆོས་སྐྱོང་ཆེན་པོ་ལ་ཕོ་བྲང་ཀ་གཅིག་སྒོ་གཅིག་འདི་ཡིན་ནམ་
གསུངས་པ་ལ། ཆོས་སྐྱོང་ཆེན་པོས་དེ་བཞིན་ཡིན་ཚུལ་ཞུས་པ་ན། བདག་ཉིད་ཆེན་པོས་འོ་ན་
འདིར་ཁྱེད་རང་གནས་སའི་ལྕོག་ཅིག་གསར་དུ་བཏབ། དེ་མཐུན་ལྕོག་རྙིང་པ་ལ་ཡང་ཞིག་
གསོས་བྱེད་དགོས་འདུག་པས་སང་ཉིན་ང་ཡང་སླེབ་ཡོང་ཆོས་སྐྱོང་རང་ཡང་ཤོག་ཅིག་ཅེས་
གསུངས་པས། ཆོས་སྐྱོང་གིས་གདུག་འདྲེའི་གནས་ཁང་རྙིང་པ་ལ་ཞིག་གསོས་དགོས་པ་མེད་
ཞུས་པ་ན། བདག་ཉིད་ཆེན་པོས་འོ་ན་ཁྱེད་ཀྱིས་ཁག་ཐེག་གམ་གསུངས་པ་དང་ཆོས་སྐྱོང་གིས་
ལོ་གསུམ་ཁག་ཐེག་པ་བྱེད་ཞུ་བ་ལ་སྔགས་འཆང་ཉིད་ཐུགས་འུར་བའི་ཚུལ་གྱིས་གདུག་འདྲེ་
ཚོད་མེད་པ་ལོ་གསུམ་ནས་སུས་འཆོ་རྒྱུ་ཡིན། ང་སང་ཉིན་ནས་ཞིག་གསོས་ཀྱི་འགོ་གཟུག་རྒྱུ་
ཟེ་



དཔལ་ས་སྐྱའི་རིག་མཛོད།
ཐག་ཆོད་ཡིན་པས་ཁྱེད་རང་དེའི་བར་ལ་གནས་ཁང་གཞན་ཞིག་ཏུ་སོང་ཞིག་ཅེས་གསུངས་པ་
དང༑ དེ་ནས་ཆོས་སྐྱོང་ཆེན་པོ་འཁོར་བཅས་ཧས་པོ་རིའི་རྒྱབ་ཀྱི་ཐང་ཆེན་པོ་དེ་ལ་བསྐྱས་བྱས་
ནས་བཞུགས་པ་མིག་མཐོང་མཁན་རྣམས་ཀྱིས་མཐོང་བར་གྲགས། དེ་ནས་ཆོས་སྐྱོང་ཆེན་པོ་
གནངས་དུས་ཀྱི་ཉིན་མིན་པ་བྱོན་མ་བྱུང་བ་ན་སྔགས་འཆང་ཉིད་ཀྱིས་ཆོས་སྐྱོང་ཆེན་པོ་ཁྱེད་ཁ་
སེང་མི་ཡོང་བ་ཅི་ཡིན་གསུངས་པ་ལ་ཆོས་སྐྱོང་གིས་ས་སྐྱ་པ་ཆེན་པོ་དེ་བདེན། གདུག་འདྲེ་བྱང་
ཤམྦྷ་ལར་ཕྱིན་པས་ཁྲག་ཅིག་ལ་ཆགས་ནས་མ་སླེབས་པ་ཡིན་ཞུས་པས་སྔགས་འཆང་ཆེན་པོ་
ཐུགས་འཁྲུགས་པའི་ཚུལ་གྱིས་ཁྱེད་སློབ་དཔོན་པདྨས་ལི་ཡུལ་ལྕང་ར་སྨུག་པོ་ནས་བཀུག །
སྤྱིར་བོད་ཀྱི་གཙུག་ལག་ཁང་དང་། མཆོད་རྟེན་བྲེ་ཙམ་ཡན་གྱི་གཉེར་གཏད་ཁྱད་པར་བསམ་
ཡས་ཀྱི་གཙུག་ལག་ཁང་སྡེ་དང་བཅས་པ་སྲུང་བར་བཀའ་བསྒོས་པ་ལྟར་ཁས་བླངས་ནས་བྱང་
ཤམྦྷ་ལ་རུ་ཐལ་བ་འགམ་དུ་ཕྱིན་པ་ཡིན་ནམ་གསུངས་པ་ན། ཆོས་སྐྱོང་ཆེན་པོ་རང་ཡང་ཞུམ་པ་
དང་བཅས་བདག་ཉིད་ཆེན་པོའི་བཀའ་ཉན་ཅིང་འདུག་པར་གྲགས། དེ་ལྟར་བདག་ཉིད་ཆེན་
པོས་ལྕོག་གསར་རྙིང་གཉིས་དང་སློབ་དཔོན་གྱི་ཕྱག་བཟོ་སྐུ་འབྲས་ཆེན་མོ་ལ་ཡང་ཉམས་གསོ་
མཛད་དེ་རབ་གནས་དང་བཀྲ་ཤིས་སོགས་རྒྱས་པར་གནང་ནས་དཔལ་བསམ་ཡས་མི་འགྱུར་
ལྷུན་གྱིས་གྲུབ་པའི་གཙུག་ལག་ཁང་ན་གནས་པའི་ལྷ་མི་ཐམས་ཅད་ཡི་རང་བར་མཛད་དེ་བསྟན་
པ་རིན་པོ་ཆེ་ཆེས་ཆེར་གསལ་བར་མཛད་པ་ཡིན་ཞེས་ཡོངས་སུ་གྲགས་པ་ཡིན་ནོ། །ཡང་ལན་
ཅིག་དཔལ་གྲོ་སྟག་ཚང་དུ་ཕེབས་པར་བརྩམས་ཏེ་དེར་ཆིབས་ཀྱི་ཁ་ལོ་བསྒྱུར་བ་ན། དཔལ་གྲོའི་
གཞི་བདག་ལྷ་ཆེན་བྲག་སྐྱེད་དང་། ཧས་ཀྱི་ཁྱུང་འདུས་སོགས་ལྷོ་ཁ་བཞིའི་གཞི་བདག་ལ་སོགས་
པ་རྣམས་སྔགས་འཆང་ཉིད་ཀྱི་ཞབས་དྲུང་དུ་བྱུང་ནས། ལྷོ་རོང་གི་ལུང་པ་ཐམས་ཅད་ཞབས་
ཀྱིས་འཆག་པར་མཛད་དགོས་ཤིང་། ལ་ཆུ་འཕྲང་སོགས་ཀྱི་འཕྲིན་ལས་ངེད་རང་གཞི་བདག་
རྣམས་ཀྱིས་བསྒྲུབ་པ་ཡིན་ནོ་ཞེས་ཞུས་པ་དང་། སྔགས་འཆང་ཉིད་ཀྱིས་ཀྱང་དུས་དེར་གཏོར་
བy



གདན་རབས་ངོ་མཚར་བང་མཛོད། །
མ་རྒྱ་ཆེན་པོ་གནང་ཞིང་། བསང་དཔེ་ཆེན་མོར་ཡང་། དཔལ་གྲོའི་ལྷ་ཆེན་བྲག་སྐྱེད་དང་། །
ཧས་ཀྱི་ཁྱུང་འདུས་ལ་སོགས་པའི། །ལྷོ་རོང་ལུང་པའི་གཞི་བདག་བསང་། །ཞེས་པ་འདི་ཡང་
དེའི་དུས་སུ་བཅུག་པར་མཛད་པ་ཡིན་ནོ་ཞེས་ཐོས་ལ། དེ་ནས་བདག་ཉིད་ཆེན་པོས་དཔལ་
གྲོའི་སྒྲུབ་གནས་དམ་པ་དེར་ཕེབས་པར་དགོངས་པ་ན། ནགས་ཀྱི་འཕྲང་དོག་པ་ལ་བརྟེན་
ནས་ཆིབས་པས་བགྲོད་མ་བདེ་བ་ལོང་ར་དབོན་པོ་སོགས་ལྷོ་པ་གཞོན་པ་མང་པོས་རྒྱབ་ཏུ་
སྔགས་འཆང་ཉིད་གདན་དྲངས། དེའི་བར་ལམ་ཞིག་ཏུ་སྐྱེ་མཐིང་ཤ་ན་མ་ལ་སོགས་པའི་གཞི་
བདག་འགའ་ཞིག་གི་ཆོ་འཕྲུལ་གྱིས་སེམས་ཅན་མ་རུངས་པ་ཞིག་གིས་ལམ་བསྒྲགས་བྱུང་བ་
ལ་སྔགས་འཆང་ཉིད་ཀྱིས་ངེད་རང་རང་གནས་སུ་འགྲོ་བ་ལ་ཁྱོད་ལ་ཁྱད་ཅི་ཡོད་ཕར་སོང་
གསུངས་པ་སོགས་ཀྱི་སྒོ་ནས་བཀའ་བསྒོ་མཛད་པས། སེམས་ཅན་གྱི་གཟུགས་དེ་དངོས་མེད་
ལ་ཡལ་སོང་བ་དེར་ཡོད་ཀུན་གྱིས་མཐོང་ཞིང་། དེ་ནས་དཔལ་གྲོའི་ལམ་འཕྲང་ལ་ཕེབས་པས།
གནས་དེ་ན་བྲག་རི་གཞན་ལས་ངམ་ཆེ་བ་རི་གཞན་ལས་ཐོག་སོ་དགུ་ཙམ་གྱིས་མཐོ་བ་ཞིག་
ཡོད་པ་དེའི་མགོར། སྔོན་མཁའ་འགྲོ་ཡེ་ཤེས་མཚོ་རྒྱལ་གྱི་ཤེལ་ཕྲེང་བརྒྱ་རྩ་གཏོར་བའི་ཆུ་མིག་
བརྒྱ་རྩ་ཡོད་པའི་ཆུ་དེ་ཐམས་ཅད་བྲག་དེའི་མདུན་ལ་དར་དཀར་གྱི་ཡོལ་བ་བཀྲམ་པ་ལྟར་ངོ་
མཚར་ཆེ་བར་འབབ་པ་ཞིག་ཡོད་པའི་བྲག་ལ་ཆུ་འཐབ་པ་དེའི་དཀྱིལ་དུ་གློ་བུར་ཉིད་དུ་འཇའ་
ཚོན་སྣ་ལྔའི་འོད་ཟེར་གསུམ་སྦྲག་ཅིག་བྱུང་ནས། དེའི་དབུས་ན་འཇའ་ཁ་དོག་སྔོན་པོ་ཞིག་རྒྱང་
གིས་བྱུང་བ་སྔགས་འཆང་ཉིད་ཀྱི་སྐུ་ལ་ཟུག་ཅིང་། ཞབས་དྲུང་ན་གནས་པའི་སྐུ་འཁོར་ཀུན་
ལ་ཡང་འཇའ་དེའི་འོད་ཀྱིས་ཁྱབ་པ་ལ་བརྟེན་ནས་མིའི་མདོག་དང་གོས་གཟན་སོགས་ཀྱང་སྔོན་
པོ་འབའ་ཞིག་ཏུ་གྱུར་པ་དེར་ཡོད་ཀྱི་སྐྱེ་བོ་ཀུན་གྱིས་མཐོང་བ་བྱུང་། དེའི་ཚེ་འཕྲང་དེའི་གཡས་
གཡོན་གྱི་ལྗོན་ཤིང་གི་ཚོགས་ལ་བརྟེན་པའི་སྤྲ་དང་སྤྲེའུ་ལག་ན་ཤིང་གི་ཡལ་ག་ཐོགས་པ་མང་
པོས༑ མི་ལ་མི་འཛེམ་པར་གྲལ་བསྒྲིགས་ཏེ་ལངས་ནས་སྔགས་འཆང་ཉིད་ལ་བསུ་བའི་ཚུལ་དུ་



དཔལ་ས་སྐྱའི་རིག་མཛོད། །
འདུག་པ་ན། དེ་དུས་ཞབས་དྲུང་ན་འདུག་པ་ཀུན་གྱིས་མཐོང་བར་གྲགས། དེའི་ཚེ་སྔགས་འཆང་
ཆོས་ཀྱི་རྒྱལ་པོས་སྔར་གྱི་བྲག་ལ་ཆུ་འཐབས་ནས་བྱུང་བའི་འཇའ་འོད་རྣམས་ཇེ་གསལ་དུ་
སོང་བྱུང་བ་ལ་གཟིགས་པས། དེའི་དབུས་འོད་དཀར་པོ་ཞིག་གི་ཁྲོད་ན་བཅོམ་ལྡན་འདས་རྡོ་
རྗེ་གཞོན་ནུའི་དཀྱིལ་འཁོར་ལ་བཀའ་སྲུང་དམ་ཅན་རྒྱ་མཚོའི་ཚོགས་ཀྱིས་བསྐོར་བ་དང༌།
དེའི་སྟེང་ན་སློབ་དཔོན་པད་མ་འབྱུང་གནས་གཙོ་འཁོར་གསུམ་དང་རྩ་བརྒྱུད་བླ་མ་གྲུབ་ཐོབ་
རིག་འཛིན་མང་པོ་ཁྲོམ་ཚོགས་སུ་བཞུགས་པའི་མཐའ་སྐོར་དུ་དཔའ་བོ་མཁའ་འགྲོ་མང་པོས་
བསྐོར་བ་དང་། མཁའ་འགྲོ་སྡེ་ལྔ་གར་སྟབས་ཤིག་ཤིག་འདུག་པ་ཤིན་ཏུ་གསལ་བར་གཟིགས།
དེའི་ཚེ་སྔགས་འཆང་ཉིད་ཀྱིས་སྟག་ཚང་གི་ཕུག་པའི་གཡས་འཁྲིས་ན་ནེའུ་གསེང་འཁྱིལ་བ་ཞིག་
ཡོད་པ་དེར་བཞུགས་ནས་ལམ་ཟབ་མོ་བླ་མའི་རྣལ་འབྱོར་ཐུགས་ཉམས་སུ་བཞེས་པས་སྔར་གྱི་
གཟིགས་སྣང་ལ་ཤར་བའི་བླ་མ་ཡི་དམ་རྣམས་ཀྱི་སྐུ་ལས་འོད་ཟེར་ཁ་དོག་ལྔ་ལྡན་ཉི་མ་བྱེ་བའི་
གཟི་འོད་ཙམ་དང་། བླ་མ་ཡི་དམ་དཔའ་བོ་མཁའ་འགྲོ་རྡུལ་འཁྲིགས་པ་ལྟ་བུ་བྱུང་ནས་སྔགས་
འཆང་ཉིད་ཀྱི་སྐུ་ལ་ཐིམ་པར་གྱུར་ཏེ། སྐད་ཅིག་དེ་ཉིད་ལ་ཐུགས་ལ་ཐ་མལ་གྱི་རྣམ་རྟོག་གི་ཆ་
ཤས་ཅུང་ཟད་ཡོད་པ་ཐམས་ཅད་ཁྲི་གེར་འགགས་ནས། སྣང་སྲིད་ཐམས་ཅད་ལྷག་པ་ལྷའི་དཀྱིལ་
འཁོར་གྱི་འཁོར་ལོར་ཁྲ་ལམ་མེ་ཤར་བ་དེ་ལ་ཐུགས་ཟིན་ཏེ་བདེ་ཆེན་ལྷན་ཅིག་སྐྱེས་པའི་ཡེ་
ཤེས་ཀྱི་ངང་དུ་ལྷན་གྱིས་གནས་བྱུང་བ་དང༌། དེ་མ་ཐག་དཔའ་བོ་མཁའ་འགྲོ་རིག་འཛིན་གྲུབ་
ཐོབ་ཀྱི་ལྷ་ཚོགས་ཐམས་ཅད་འོད་སྔོན་པོ་ཞིག་ཏུ་གྱུར་ནས། སློབ་དཔོན་པདྨ་འབྱུང་གནས་
ལ་ཐིམ་ཞིང་། སློབ་དཔོན་ཡང་འོད་དུ་ཞུ་ལ་ཁད་འདུག་པ་ལ་གཟིགས་པས། སྔགས་འཆང་ཉིད་
ཀྱི་ཐུགས་དགོངས་ལ། ད་ནི་ཚེ་ཚད་ཀྱང་ཉེ་བར་རྫོགས་འགྲོ་བར་འདུག་པས་འཇའ་འོད་དེའི་སྟེང་
ན་ཕར་ཕྱིན་ནས་སློབ་དཔོན་གྱི་ཕྱི་ལ་འབྲངས་ན་དགའ་བ་འདུག་སྙམ་པ་ཐུགས་ལ་ཤར་བའི་
ཚེ༑ ཡང་དེ་མ་ཐག་དཔལ་ལྡན་ས་སྐྱའི་སྡེ་ཆེན་པོ་གཙུག་ལག་ཁང་དང་བཅས་པ་རྣམས་ཡུལ་



གདན་རབས་ངོ་མཚར་བང་མཛོད།
དུ་ཁྲ་ལམ་མེར་ཤར་ཞིང་། གདུང་བརྒྱུད་འཇམ་པའི་དབྱངས་སྐུ་མཆེད་ཀྱང་སྐུ་ན་ཕྲ་བར་དགོངས་
ནས༑ སྐུ་ཚེའི་འདུ་བྱེད་བྱིན་གྱིས་བརླབས་པའི་དགོངས་པ་གཏད་དེ། དེ་འཕྲལ་དུ་གུ་རུ་དྲག་
པོའི་ཉམས་བཞེས་ཤར་མ་ཞིག་གནང་བ་ན། སློབ་དཔོན་ཆེན་པོའི་སྐུ་དེ་སྔར་ལས་གསལ་བར་
གྱུར་པའི་མོད་ལ་གདམས་པ་ཟབ་མོ་དང་ལུང་བསྟན་རབ་ཏུ་མང་པོ་གནང་ཞིང་། ལྷག་པར་
ད་དུང་ལོ་དུ་མའི་བར་དུ་བསྟན་འགྲོའི་དོན་དཔག་ཏུ་མེད་པ་འགྲུབ་པ་འདུག་ཅིང་། དེ་ནས་དག་
པའི་ཞིང་བདེ་བ་ཅན་ཟངས་མདོག་དཔལ་གྱི་རིར་པདྨ་ངའི་དྲུང་དུ་བྱོན་གསུངས་པ་སྙམ་བྱེད་
པའི་ཚེ། སློབ་དཔོན་ཉིད་ཀྱང་འོད་སྔོན་པོ་ཞིག་ཏུ་ཞུ་ནས་སྔགས་འཆང་ཉིད་ཀྱི་སྐུ་ལ་ཐིམ་པའི་
ཐུགས་ཉམས་ཤིན་ཏུ་གསལ་བ་བྱུང་བའི་མོད་ལ་རྟོག་པ་དང་མི་རྟོག་པ་ཐམས་ཅད་ལས་འདས་
ཏེ་བདེ་གསལ་མི་རྟོག་པའི་ཡེ་ཤེས་རྒྱལ་བ་རྣམས་ཀྱི་ཐུགས་རྒྱུད་ལ་ཇི་ལྟར་མངའ་བ་བཞིན་
སྔགས་འཆང་ཉིད་ཀྱི་ཐུགས་རྒྱུད་ལ་འཁྲུངས་པར་གྱུར་ནས་རེ་ཞིག་ཏིང་ངེ་འཛིན་དེའི་ངང་ལ་
འབྱམས། སླར་མྱུར་དུ་ཏིང་ངེ་འཛིན་དེ་ལས་བཞེངས་ནས་དེའི་ཉེ་སྐོར་ན་འབབ་ཆུ་ཞིག་ཡོད་
པར་ཕེབས་ཏེ། དཔོན་སློབ་ཐམས་ཅད་ཀྱིས་སྐུ་ཁྲུས་མཛད་པའི་ཚེ། དེའི་བྲག་ཞིག་ལ་སྔགས་
འཆང་ཉིད་ཀྱི་ཕྱག་ཞབས་ཀྱི་རྗེས་བྱུང་བ་ད་ལྟ་ཡང་དད་པ་ཅན་རྣམས་ཀྱི་བསོད་ནམས་ཀྱི་ཞིང་
དུ་བཞུགས་པར་ཀུན་ལ་གྲགས་པ་ཡིན་ལ། མདོར་ན་གདན་ས་ཆེན་པོ་དཔལ་ལྡན་ས་སྐྱ་དང་རྩེ་
གདོང་། སྣར་ཐང་། ངོར་ཨེ་ཝཾ། གཞིས་ཀ་བསམ་གྲུབ་རྩེ། རིན་སྤུངས། གོང་དཀར་རྡོ་རྗེ་གདན། །
བདེ་མཆོག་སྲིན་པོ་རི། དཔལ་བསམ་ཡས་ལ་སོགས་པ་རྣམས་སུ་ཟབ་རྒྱས་ཆོས་ཀྱི་འཁོར་
ལོ་བསམ་གྱིས་མི་ཁྱབ་པ་བསྐོར་བར་མཛད་དེ་བློ་ལས་འདས་པའི་གདུལ་བྱའི་ཚོགས་རྣམས་
གྲོལ་བ་མཆོག་གི་ས་ལ་བཀོད་པར་མཛད། ནམ་ཞིག་གི་ཚེ་བདག་ཉིད་ཆེན་པོ་འདིའི་རིགས་ཀྱི་
ཅོད་པཎ་དམ་པ་རྗེ་དཀོན་མཆོག་ལྷུན་གྲུབ། སྤྱན་སྔ་ངག་དབང་ཆོས་གྲགས། རྒྱལ་སྲས་
དཔལ་ལྡན་བཀྲ་ཤིས། རྗེ་བཙུན་ཀུན་དགའ་གྲོལ་མཆོག་རྣམས་གཙོ་བོར་གྱུར་པའི་རྗེ་བཙུན་



དཔལ་ས་སྐྱའི་རིག་མཛོད།
ས་སྐྱ་པའི་བསྟན་པ་ཐུགས་དགོངས་སུ་བཅངས་པའི་བླ་མ་དགེ་བའི་བཤེས་གཉེན་མང་པོ་
དང་དབུས་གཙང་གི་ས་སྐྱོང་བ་རྣམས་དང་ས་སྐྱ་པའི་བསྟན་པའི་སྦྱིན་བདག་ཆེན་པོ་རྣམས་ཀྱིས་
གདུང་རིགས་སྤེལ་བར་མཛད་དགོས་པའི་གསོལ་བ་དྲག་ཏུ་བཏབ་པའི་རྐྱེན་ལ་བརྟེན་ནས་བདག་
ཉིད་ཆེན་པོ་འདིས་རབ་བྱུང་གི་བསླབ་པ་ཕུལ་ཏེ་བཙུན་མོ་གསུམ་ཙམ་ཁབ་ཏུ་བཞེས་ནས་
རིགས་ཀྱི་གདུང་སྲས་དམ་པ་གཅེན་འཇམ་པའི་དབྱངས་བསོད་ནམས་དབང་པོ་གྲགས་པ་
རྒྱལ་མཚན་དཔལ་བཟང་པོ་ཞེས་བྱ་བ་གྲུབ་པའི་འཁོར་ལོས་བསྒྱུར་བ་པོ་དེ་ཉིད་དང་། གཅུང་
སྔགས་འཆང་གྲགས་པ་བློ་གྲོས་རྒྱལ་མཚན་དཔལ་བཟང་པོ་ཞེས་བྱ་བ་བྱང་ཆུབ་སེམས་དཔའ་
ཆེན་པོ་མཁན་ཆེན་ཞི་བ་འཚོའི་རྣམ་པར་སྤྲུལ་པ་སྟེ་གདུང་སྲས་དམ་པ་སྐུ་མཆེད་གཉིས་བསྐྲུན་
པར་མཛད། མདོར་ན་ས་སྐྱ་པའི་བསྟན་སྲུང་ཐམས་ཅད་བྲན་བཞིན་བཀོལ་ནུས་པའི་སྟོབས་ཀྱིས་
བསྟན་དགྲ་ནག་པོ་བདུད་ཀྱི་རྩ་ལག་ཏུ་གྱུར་པ་ཐམས་ཅད་ཕམ་ཞིང་ཚར་བཅད་དེ་མཆོད་གཞིས་
སྔར་ལས་ལྷག་པར་ཐོབ། གདན་ས་ཆེན་པོ་འདི་ཉིད་སླར་ཡང་འཕེལ་རྒྱས་ཀྱི་དབུ་ཚུགས།
རྟེན་གཙུག་ལག་ཁང་དང་སྐུ་གསུང་ཐུགས་རྟེན་སྔར་ཡོད་མ་ལུས་པ་རྣམས་ལ་ཉམས་གསོ་མཛད།།
གཙུག་ལག་ཁང་དང་སྐུ་གསུང་ཐུགས་ཀྱི་རྟེན་སྔར་མེད་གསར་དུ་བསྐྲུན་པ་སོགས་ལ་བདག་ཉིད་
ཆེན་པོ་འདི་ཉིད་ལས་ལྷག་པ་མ་བྱུང༌། བླ་མ་ས་སྐྱ་པ་ཆེན་པོ་དགུང་ལོ་བཅུ་གཉིས་བཞེས་པའི་
སྐབས་ཀྱི་ཞབས་རྗེས་ཤིག་བར་སྐབས་སུ་སུས་ཀྱང་རྩད་མ་ཆོད་པ་ལ་རྗེ་འདིས་གཏེར་ནས་
བཏོན་པ་བཞིན་རྩོལ་མེད་དུ་བཞེས་ཏེ་བསོད་ནམས་ཀྱི་ཞིང་དུ་བཞུགས་སུ་གསོལ། རྟེན་སྐུ་
གསུང་ཐུགས་གྲགས་ཆེ་བ་ལ་ཉམས་གསོ་མཛད་པའི་ཚེ་ངོ་མཚར་བའི་མཚན་མ་རེ་མ་བྱུང་བ་
མི་སྲིད་པ་ལྟ་བུར་གྲགས། ཁྱད་པར་སྒོ་རུམ་ཉམས་གསོ་མཛད་སྐབས་བསེ་འབག་ནག་པོ་འཕུར་
ཤེས་སྔགས་འཆང་ཉིད་ཀྱི་དྲུང་དུ་ཕེབས་པ་ལ་སོགས་ཀྱི་ངོ་མཚར་མཐའ་རུ་ཡས། དེ་ཡང་ཅུང་
རྒྱས་པར་བཤད་ན། ཆུ་མིག་རྫིང་ཁར་བདེ་མཆོག་ཕོ་བྲང་གསར་བཞེངས་དང་། དུས་མཆོད་



གདན་རབས་ངོ་མཚར་བང་མཛོད།
བླ་བྲང་གི་གསེར་ཁང་དུ་གྲགས་པ་རྟེན་དང་བརྟེན་པར་བཅས་པ་དང་། གཞན་ཡང་ནང་སོ་
པུ་ཏྲ་ཁང་དང་། ལྷུན་གྲུབ་ཕོ་བྲང་གསར་བཞེངས་དང་། ས་ཆེན་ཕུག་སོགས་ལ་ཉམས་གསོའི་
བྱ་བ་རྒྱ་ཆེན་དང༌། གཞན་ཡང་ཁའུ་སྐྱེས་ལྷས་ཀྱི་སྒྲུབ་གནས་དང་ཆོས་རྫོང་ཁམས་གསུམ་ཟིལ་
གནོན། བསམ་ཡས་གཙུག་ལག་ཁང་སོགས་ཉམས་གསོ་དང་། བསམ་ཡས་སུ་རབ་བྱུང་གི་
སྡེ་བཙུགས་པ་སོགས་བྱ་བ་ལས་ཀྱི་འཁོར་ལོའི་ཀླུང་རྒྱུན་ཤིན་ཏུ་རིང་ངོ༌། །དཔལ་ལྡན་ས་སྐྱའི་
མདོ་ཕྱོགས་ཀྱི་བསྟན་པ་མི་ཉམས་པའི་ཕྱིར་མདོ་ཡི་ཆོས་གྲྭ་ཆེན་པོ་ཐུབ་བསྟན་ལྷ་ཆེན་དང་སྤྱིར་
རྒྱུད་སྡེ་མཐའ་དག་དང་ཁྱད་པར་རྗེ་བཙུན་ས་སྐྱ་པའི་ཡབ་ཆོས་རྣམས་དང་དེ་དང་འབྲེལ་བའི་
ཕྱག་ལེན་ཕྲ་མོ་ཙམ་ཡང་མི་ཉམས་པའི་ཕྱིར་དུ་གསང་སྔགས་བདེ་ཆེན་གླིང་ཞེས་བྱ་བའི་སྔགས་
ཀྱི་ཆོས་གྲྭ་ཆེན་པོ་གསར་དུ་བཏབ་སྟེ་རྩ་བའི་བླ་མ་ས་ལོ་ཐམས་ཅད་མཁྱེན་པ་ལ་སོགས་བླ་མ་
གོང་མ་ཡེ་ཤེས་ཀྱི་སྤྱན་དང་ལྡན་པ་རྣམས་ཀྱི་ཐུགས་དགོངས་ཀྱི་ལྷག་མ་མཐའ་དག་ཡོངས་སུ་
རྫོགས་པར་མཛད་དེ་སྤྱི་དང་བྱེ་བྲག་གི་བསྟན་པ་རིན་པོ་ཆེ་མི་ནུབ་པའི་རྒྱལ་མཚན་མཐོན་པོར་
བསྒྲེངས་པར་མཛད། དངོས་དང་བརྒྱུད་པའི་གདུལ་བྱ་རྣམས་ཀྱི་དོན་དུ་ལེགས་པར་བཤད་པའི་
ཚོགས་གསར་དུ་མཛད་པ་གླེགས་བམ་གསུམ་ཙམ་བཞུགས་པ་ཡང་རྒྱལ་བསྟན་རིན་པོ་ཆེ་ཆེས་
ཆེར་གསལ་བའི་སྣང་བྱེད་ཆེན་པོར་གྱུར། མདོར་ན་དུས་གསུམ་སངས་རྒྱས་ཐམས་ཅད་ཀྱི་
མཁྱེན་བརྩེ་ནུས་པ་གསུམ་གཅིག་ཏུ་བསྡུས་པའི་ངོ་བོ་འཛམ་གླིང་འཛིན་མའི་ཁྱོན་འདིར་འགྲན་
པའི་ཟླ་ཐམས་ཅད་དང་བྲལ་བ་གྲུབ་པའི་སྐྱེས་བུ་དམ་པ་དཔལ་ས་སྐྱ་པ་ཆེན་པོ་སྔགས་འཆང་
ངག་གི་དབང་པོ་ཀུན་དགའ་རིན་ཆེན་བཀྲ་ཤིས་གྲགས་པའི་རྒྱལ་མཚན་དཔལ་བཟང་པོ་
ཞེས་མཚན་ཡོངས་སུ་གྲགས་ཤིང་བསྟན་པ་དང་སེམས་ཅན་གྱི་དོན་ལ་སྐད་ཅིག་ཀྱང་འདའ་
བར་མི་མཛད་པའི་ཐུགས་རྗེ་ཆེན་པོ་མངའ་བ་དེས་སྤྱིར་རྒྱལ་བའི་ཞིང་ཁམས་མུ་མཐའ་མ་
མཆིས་པ་རྣམས་སུ་སེམས་ཅན་གྱི་དོན་མཛད་པ་བརྗོད་ཀྱིས་མི་ལངས་ཤིང༌། ཁྱད་པར་ཁ་བ་



དཔལ་ས་སྐྱའི་རིག་མཛོད།
ཆེད་
ཅན་གྱི་ལྗོངས་འདིར་བསམ་བཞིན་དུ་སྐྱེ་བ་བཞེས་ནས་རང་སྣང་ལ་དག་པའི་སྣང་བ་འབའ་
ཞིག་ལས་མ་གཡོས་བཞིན་དུ་གདུལ་བྱ་ཐ་མལ་པ་རྣམས་ཀྱི་ངོར་དཀའ་སྤྱད་དང་ངལ་དུབ་
མཐའ་ཡས་པ་ཞིག་ཁྱད་དུ་བསད་པའི་སྒོ་ནས་སྤྱིར་རྗེ་བཙུན་ས་སྐྱ་པའི་བསྟན་པ་དང་སྒོས་སུ་
གདན་ས་རིན་པོ་ཆེའི་ཞབས་འདེགས་ལ་བརྩོན་པར་མཛད་ནས་བདག་ཉིད་ཆེན་པོ་འདིའི་
དགུང་ལོ་བཅུ་ཙམ་བཞེས་པའི་སྐབས་ཀྱི་ཐུགས་བཞེད་ལྟར་བསྒྲུབས་པར་མཛད་པ་ནས་
བཟུང་ད་བར་འཇམ་མགོན་ས་སྐྱ་པའི་བསྟན་པ་རིན་པོ་ཆེ་གནས་ཐུབ་པར་བྱུང་བའི་བཀའ་
དྲིན་ནི་བདག་ཅག་ས་སྐྱ་པ་རྣམས་ཀྱིས་ནམ་ཡང་བརྗེད་དུ་མི་རུང་བའི་ཆག་མེད་ཀྱི་ཐུགས་
དམ་གྱི་རིམ་པ་ཡིན་ནོ། །མདོར་ན་སྔགས་འཆང་བླ་མ་འདི་ཉིད་ཀྱིས་མདོ་སྔགས་ཀྱི་ཆོས་
ཚུལ་གསན་པ་རྣམས་ལ་བསམས་ན་སྐུ་ཚེ་ཧྲིལ་པོར་ཡོངས་འཛིན་དམ་པ་དུ་མ་ལས་དམ་པའི་
ཆོས་ཁོ་ན་གསན་པ་ལྟ་བུ། ཡང་དབེན་གནས་རི་ཁྲོད་རྣམས་སུ་ཐུགས་དམ་ཟབ་མོ་ལ་གཅིག་
ཏུ་གཞོལ་བས་ཉམས་རྟོགས་བཟང་པོ་འཁྲུངས་ཚུལ་རྣམས་དང༌། ཡི་དམ་ཞི་ཁྲོ་དུ་མ་དང༌།
རྡོ་རྗེའི་ཆོས་སྐྱོང་རྣམས་ཀྱི་གསང་སྔགས་ཟབ་མོ་མང་པོའི་ལྗགས་བསྙེན་མཛད་ཚུལ་རྣམས་
ལ་བསམས་ན་སྐུ་ཚེ་རང་པོ་ཟབ་བཞེས་ལ་ཆིག་བསྒྲིལ་ཁོ་ན་མཛད་པ་ལྟ་བུ། ཡང་ས་སྐྱ་པའི་
ཡབ་ཆོས་དྲི་མ་མེད་པ་རྣམས་གཙོ་བོར་གྱུར་པའི་དབང་ཁྲིད་ལུང་མན་ངག་རྗེས་གནང་བཀའ་
གཏད་སོགས་ཟབ་མོའི་ཆོས་ཀྱི་འཁོར་ལོ་བསྐོར་ཚུལ་རྣམས་ལ་བསམས་ན་སྐུ་ཚེ་ཧྲིལ་པོར་
ཆོས་ཀྱི་འཁོར་ལོ་བསྐོར་བ་ལྟ་བུ། ཡང་བསྟན་པའི་དགྲ་བོ་ལྷ་གནས་རྣམས་ཀྱིས་ཐོག་དྲངས་
པའི་བདུད་ཀྱི་གནས་མལ་སྙིང་ལ་བཅས་པའི་སྟོབས་ལྡན་གྱི་གདུག་པ་ཅན་མང་པོ་ས་སྐྱ་པའི་
བཀའ་སྲུང་ཁྱད་པར་ཅན་རྣམས་བྲན་དུ་བཀོལ་ཏེ་དྲག་པོ་མངོན་སྤྱོད་ཀྱི་ལས་སྦྱོར་གྱི་སྒོ་ནས་
གཏན་བརླགས་སུ་བཏང་སྟེ། རྣམ་ཤེས་ཆོས་ཀྱི་དབྱིངས་སུ་བསྒྲལ་བའི་ཚུལ་རྣམས་ལ་བསམས་
ན་སྐུ་ཚེ་རང་པོར་ལས་སྦྱོར་ཁོ་ན་མཛད་པ་ལྟ་བུ། ཡང་བསམ་ཡས་དང་ས་སྐྱ་ལ་སོགས་ཀྱི་



གདན་རབས་ངོ་མཚར་བང་མཛོད།
གཙུག་ལག་ཁང་མང་པོའི་ཞིག་གསོས་མཛད་ཚུལ་དང༌། གསར་བཞེངས་བསམ་གྱིས་མི་ཁྱབ་
པ་མཛད་པ་དང༌། མདོ་སྔགས་ཀྱི་དགེ་འདུན་གྱི་སྡེ་གསར་བཙུགས་གནང་བ་རྣམས་ལ་བསམས་
ན་སྐུ་ཚེ་རིལ་པོར་གཙུག་ལག་ཁང་དང་དགེ་འདུན་གྱི་སྡེའི་ཞབས་ཏོག་ཁོ་ན་མཛད་པ་ལྟ་བུ།
ཡང་ལྷོ་བོད་དབུས་གཙང་གི་ཁྱོན་ཡོངས་སུ་རྒྱུན་ཆད་མེད་པར་ཞབས་ཀྱིས་བཅགས་ཤིང༌།
དགོན་ཆེ་ཆུང་། གྲྭ་བུ་སློབ། བསྟན་པ་སྟོབས་ཀྱིས་འཛིན་པའི་སྦྱིན་བདག་ས་སྐྱོང་ཆེན་པོ་རྣམས་
ལུགས་གཉིས་འཕྲིན་ལས་ཀྱི་སྒོ་ནས་བསྐྱངས་ཚུལ་རྣམས་ལ་བསམས་ན་སྐུ་ཚེ་རིལ་པོར་དེ་
ཁོ་ན་མཛད་པ་ལྟ་བུ། ཡང་བདེ་ཀྱེ་གསང་གསུམ། ཡང་ཕུར་ཆོས་སྐྱོང་ཆེ་ཆུང་། གཞན་ཡང་
ཡི་དམ་ཞི་ཁྲོ་དུ་མ་དང་བཅས་པའི་སྒྲུབ་དཀྱིལ་དབང་རྗེས་གནང་སོགས་ཀྱི་ཡིག་ཆ་དང་། གསོལ་
འདེབས་ཉམས་མགུར་ཞལ་གདམས་ཀྱི་ཚོགས་དུ་མ། རབ་གནས་སོགས་དང་། གཞན་ཡང་
གདན་ས་ཆེན་པོའི་དུས་ཇ་དཀར་མེ་སྒྲུབ་མཆོད་རྣམས་དང༌། དབྱར་ཆོས་དགུན་ཆོས། དུས་
རིམ་ཆེ་ཆུང་སོགས་འཕྲལ་དང་ཡུན་གྱི་དགེ་རྒྱུན་གཏོང་དགོས་ཀྱི་དེབ་ཆེན། ཞལ་ངོ་ཆེ་འདོན་
སོགས་དང་། བསྟན་པའི་རྣམ་གཞག་མཛད་ཚུལ་གྱི་དེབ་ཆེན། འབུལ་སྡུད་པའི་དེབ། གདན་
ས་ཆེན་མོའི་མཛོད་ཆེན་གྱི་དེབ་སོགས་དང་། གཙུག་ལག་ཁང་གི་དེབ་ཆེན། ཆོས་སྡེ་ཆེ་ཆུང་
མང་པོའི་བཅའ་ཡིག་སོགས་བསྟན་པའི་རྒྱུན་ལ་ཕན་ངེས་པའི་གསུང་རབ་མཛད་པ་རྣམས་ལ་
བསམས་ན་སྐུ་ཚེ་རིལ་པོར་བསྟན་བཅོས་བརྩམས་ཏེ་བཞུགས་པ་ཁོ་ན་མཛད་པ་ལྟ་བུ་ལ་
སོགས་པ་སྟེ་མདོར་ན་སྐྱེས་ཆེན་དམ་པ་འདི་ཉིད་ཀྱི་ངོ་མཚར་བའི་རྣམ་ཐར་གྱི་མཛད་པའི་ཆ་
གང་ལ་བསམས་ཀྱང་སངས་རྒྱས་ཀྱི་མཛད་པ་ཁོ་ན་ལས་མ་འདས་པ་འདི་ནི་གྲུབ་མཐའ་ངན་
པ་དང་ཡུལ་དུས་ཀྱིས་མ་བསྐལ་བའི་སྐྱེས་བུ་བློ་གཟུ་བོར་གནས་ཤིང་རྣམ་དཔྱོད་དང་ལྡན་པ་
ཀུན་ལ་རླུང་ལྟར་གྲགས་པ་ཡིན་ནོ། །མདོར་ན་ཤིང་ཕོ་རྟ། ཕྱི་ལོ་༡༥ ༣༤ནས་ཤིང་ཕོ་སྤྲེལ།
ཕྱི་ལོ་༡༥༨༤བར་དུ་གདན་ས་ཆེན་པོའི་གདན་བདག་མཛད་པའི་སྐབས་སུ་སྔོན་འཇམ་དབྱངས་
(15



དཔལ་ས་སྐྱའི་རིག་མཛོད།
ས་ལོ་ཆེན་པོ་སྐུ་གཤེགས་ཁར་བདག་ཉིད་ཆེན་པོ་འདི་ལ་སྤྱན་གྱིས་ཆེར་གཟིགས་ཏེ། ངག་
གི་དབང་པོ་བྱིས་པའི་སྣང་བ་མ་བྱེད། དཔལ་ས་སྐྱ་པའི་བསྟན་པ་འདི་ཉིད་ཆགས་འཇིག་ཁྱེད་
ལ་རག་ལས་ཡོད་དོ་ཞེས་གསུངས་པའི་བཀའ་ཐུགས་ལ་བཅངས་ཏེ་བསྟན་འགྲོ་སྤྱི་དང་བྱེ་བྲག་
དཔལ་ལྡན་ས་སྐྱ་པའི་བསྟན་པ་སྡེ་དང་བཅས་པའི་དོན་བསམ་གྱིས་མི་ཁྱབ་པ་མཛད་དེ་མཐར་
ཞིང་གཞན་དུ་གཤེགས་པར་བརྩམས་པ་ན། དགེ་སློབ་ཀུན་དགའ་དོན་གྲུབ་པས་ཕྱག་མང་དུ་
བཙལ་ཞིང་ད་དུང་བསྟན་འགྲོའི་དོན་དུ་ཞབས་པད་བརྟན་པར་བཞུགས་དགོས་ཤིང༌། ཅི་སྟེ་
མི་བཞུགས་ན་དག་པའི་ཞིང་ཁམས་གང་དུ་གཤེགས། གཟིགས་སྣང་ངོ་མཚར་ཅན་ཅི་འདྲ་བྱུང་
ལགས་ཞེས་ཞུས་པ་ན། ཉིད་ཀྱི་གསུང་ལས། ཅི་ཟེར་ལོ་དྲུག་ཅུ་རེ་བརྒྱད་ཚེ་རིང་པོ་མིན་པ་
ཨེ་ཡིན། བསྟན་པ་དང་སེམས་ཅན་གྱི་དོན་ཡང་རྒྱ་ཆེན་པོ་གྲུབ། ད་ནི་དག་པའི་ཞིང་ཁམས་
བདེ་བ་ཅན་ཞེས་བྱ་བའི་ངོ་མཚར་རྨད་དུ་བྱུང་བའི་ཞིང་ཁམས་ཀྱི་བཀོད་པ་ཕུན་སུམ་ཚོགས་
པ་དེ་ཉིད་ཀྱི་དབུས་ན་སངས་རྒྱས་འོད་དཔག་མེད་ལ་སངས་རྒྱས་བྱང་སེམས་མང་པོས་བསྐོར་
བ་དང་། སློབ་དཔོན་པདྨ། ས་སྐྱའི་རྗེ་བཙུན་གོང་མ་ལྔ། ས་ལོ་ཐམས་ཅད་མཁྱེན་པ་རྣམས་
ཀྱང་བཞུགས། རྒྱུན་རིང་པོ་འདུག་ལོང་མེད་ཅེས་གསུངས་ཤིང་། འོན་ཀྱང་ཚེས་བཅུ་དེ་ཉིད་
ལ་གཤེགས་ན་ས་ལོའི་དུས་དྲན་གྱི་མཆོད་པ་བག་ལ་ཞ་བར་གྱུར་དུ་དོགས་པ་དང་། དགེ་སློབ་
པས་ཀྱང་གསོལ་བ་བཏབ་པ་ལ་དགོངས་ཏེ་སྐུ་ཚེའི་འདུ་བྱེད་ཅུང་ཟད་བསྲིངས་བར་མཛད་དེ་
གྲོ་བཞིན་ཟླ་བའི་ཚེས་བཅུ་གཉིས་ཀྱི་ཉི་མ་རི་རྩེ་ལ་བཞུད་ལ་ཉེ་བ་ན་གཟུགས་སྐུའི་བཀོད་པ་
བསྡུ་བར་བརྩམས་པའི་ཚེ། ཐུགས་སྲས་དམ་པ་སྔགས་འཆང་གྲགས་པའི་མཚན་ཅན་གྱི་ཕྱག་
གཡས་པ་ལ་བདག་ཉིད་ཆེན་པོའི་ཕྱག་གིས་བཅང་བཅངས་པ་ལན་གཉིས་མཛད་ནས་ས་སྐྱའི་
སྡེ་བསྟན་པ་ལ་བརྩོན་པ་རེ་བསྐྱེད་ཅིག་ཅེས་ཉིས་འཐུད་དུ་བཀའ་བསྩལ་ནས་རྒྱུད་སྡེ་རྣམས་
ནས་འབྱུང་བའི་འདའ་ཁ་མའི་རྣལ་འབྱོར་ཟབ་མོ་གསལ་འདེབས་པར་མཛད་དེ། མཐར་



གདན་རབས་ངོ་མཚར་བང་མཛོད།
དགུང་ལོ་རེ་བརྒྱད་དུ་ཕེབས་པ་ཤིང་ཕོ་སྤྲེལ། ཕྱི་ལོ་༡༥༨༤ ལོའི་གྲོ་བཞིན་ཟླ་བའི་དཀར་པོ་
ཕྱོགས་ཀྱི་ཚེས་བཅུ་གཉིས་ལ་ཐུན་མོང་དུ་སྣང་བའི་གཟུགས་ཀྱི་སྐུ་དེ་ཉིད་ཀྱི་བཀོད་པ་ཆོས་ |
དབྱིངས་སུ་བསྡུ་བའི་ཚུལ་བསྟན་ཏོ། །
g@ངogཅི་
m9
UU



ཉེར་བཞི་པ། འཇམ་དབྱངས་བསོད་ནམས་དབང་པོ།
ཁྲི་ཆེན་ཉེར་བཞི་པ་དུས་མཆོད་བླ་བྲང་པ་འཇམ་དབྱངས་བསོད་ནམས་དབང་པོ་ནི། བོད་
ས་མོ་ལུག །ཕྱི་ལོ་༡༥༥༩ལོར་ཡབ་རྗེ་སྔགས་འཆང་ཆོས་ཀྱི་རྒྱལ་པོ་ཀུན་དགའ་རིན་ཆེན་
དང་ཡུམ་གདོང་དགའ་མ་བསོད་ནམས་ལེགས་འཛོམས་དཀར་མོ་གཉིས་ཀྱི་རིགས་སྲས་སུ་
（6）,



གདན་རབས་ངོ་མཚར་བང་མཛོད།
དཔལ་ས་སྐྱའི་ལྷ་ཁང་ཆེན་མོའི་ཡང་སྟེང་ནོར་རྒྱས་ཞེས་བྱ་བའི་གནས་མཆོག་དེ་ཉིད་དུ་ངོ་
མཚར་བའི་ལྟས་དུ་མ་དང་བཅས་སྐུ་འཁྲུངས། ཡུམ་གྱི་ལྷུམས་སུ་བཞུགས་དུས་ནས་ཡུམ་ལ་
ཉིན་མཚན་ཀུན་ཏུ་ཆོས་སྐྱོང་རྣམས་ཀྱིས་འབྲལ་མེད་དུ་བསྲུངས། བལྟམས་ནས་ཀྱང་སྐུ་ན་
ཤིན་ཏུ་ཕྲ་བའི་དུས་སུ་ཞབས་སྐྱིལ་ཀྲུང་དང་། ཕྱག་གཉིས་ཐུགས་ཀར་ཆོས་འཆད་ཀྱི་ཕྱག་རྒྱ་
མཛད་དེ་བཞུགས་པ་སྔགས་འཆང་ཆོས་ཀྱི་རྒྱལ་པོས་གཟིགས་ནས། འཇམ་དབྱངས་ཡིན་
ཟེར་བར་འདུག །ཁྱེད་རྣམས་ཀྱིས་གཙང་སྦྲ་དང་ཅ་ག་ཐོན་པ་གྱིས་གསུངས། སྐབས་ཤིག་ཡབ་
རྗེའི་ཞལ་ནས། ཁྱེད་རྣམས་ཀྱིས་བུ་ཚ་ལ་ཅ་ག་མི་བྱེད་པར་འདུག་ནའང་འདི་རང་ལ་གྲོགས་
འགྲུལ་བཏུབ་ཅིག་སླེབས་འདུག་གསུངས་པ་ལ། ཞབས་འབྲིང་པ་རྣམས་ཀྱིས་གྲོགས་དེ་སུ་
ཡིན་ཞུས་པ་ན། དེ་པུ་ཏྲ་ཡིན་པ་འདུག་ཅེས་གསུངས་པ་སོགས་མདོར་ན་གཞོན་ནུའི་དུས་ནས་
དམ་ཅན་པུ་ཏྲ་ཆེན་པོས་འབྲལ་མེད་དུ་འཕྲིན་ལས་བསྒྲུབས་པ་ཡིན། ཡོན་ཏན་གྱི་ཕྱི་མོ་འབྲི་
ཀློག་ལ་སོགས་པ་རྣམས་ལན་རེར་གཟིགས་པ་ཙམ་གྱིས་ཐུགས་སུ་ཆུད། རིམ་གྱིས་ཡབ་རྗེ་
ཆོས་ཀྱི་རྒྱལ་པོའི་དྲུང་དུ་རྗེ་བཙུན་ས་སྐྱ་པའི་ཡབ་ཆོས་ཡང་ཕུར་རྣམ་གཉིས། བདེ་ཀྱེ་གསང་
གསུམ་སོགས་དང་འབྲེལ་དབང་ལུང་མན་ངག་ཆོ་ག་ཕྱག་ལེན་དབྱངས་རོལ་གར་འཆམས་ལ་
སོགས་པ་ཀུན་ལ་བྱང་ཆུབ་པར་མཛད། དགུང་ལོ་བཅུ་གཅིག་པ་ས་མོ་སྦྲུལ་གྱི་ལོར་སྤྱན་སྔ་
ཚུལ་ཁྲིམས་འབར་གྱི་རྣམ་སྤྲུལ་སྤྱན་སྔ་རིན་པོ་ཆེ་ངག་དབང་ཆོས་ཀྱི་གྲགས་པའི་དྲུང་དུ་དཔལ་
ལོ་དགོན་པའི་གཙུག་ལག་ཁང་ག་ལ་བ་དེར་ལམ་ཐམས་ཅད་ཀྱི་རྩ་བ་རབ་ཏུ་བྱུང་བ་དགེ་ཚུལ་
གྱི་སྡོམ་པ་རྣམ་པར་དག་པ་མནོས་ཏེ་ལྷག་པ་རིན་པོ་ཆེ་ཚུལ་ཁྲིམས་ཀྱི་བསླབ་པ་མིག་འབྲས་
ལས་ཀྱང་གཅེས་པར་བསྲུངས་པས་གཞོན་ནུའི་དུས་ནས་སྡོམ་བརྩོན་སྡེ་སྣོད་འཛིན་པ་ཀུན་གྱི་
གཙུག་རྒྱན་དམ་པར་གྱུར། དགུང་ལོ་བཅུ་ཕྲག་གཅིག་དང་ཉག་མ་གཉིས་ཙམ་བཞེས་པའི་
ལྕགས་ཕོ་རྟའི་ལོར་དཔལ་ལྡན་ས་སྐྱ་པའི་བསྟན་པའི་བདག་པོའི་ཁུར་བཞེས། དེའི་ཚེ་དག་
་་



དཔལ་ས་སྐྱའི་རིག་མཛོད། །
གསལ་སྙན་པའི་དབྱངས་ཀྱིས་ཐུབ་པའི་དགོངས་པ་རབ་ཏུ་གསལ་བ་ཞེས་བྱ་བའི་བསྟན་བཅོས་
འདུས་པའི་ཚོགས་བསམ་གྱིས་མི་ཁྱབ་པ་ལ་ཉིན་གསུམ་གྱི་བར་བཤད་པས་དེར་འདུས་ཀྱི་
མཁས་པའི་ཚོགས་ཐམས་ཅད་ཡིད་འཕྲོག་པར་གྱུར་ཏོ། །དགུང་ལོ་བཅུ་དགུར་ཕེབས་པ་ན།
ཆོས་ཀྱི་རྗེ་ནམ་མཁའ་དབང་ཕྱུག་པས་མཁན་པོ་དང་། ལས་ཀྱི་སློབ་དཔོན་རྗེ་མགོན་པོ་རིན་
ཆེན་དང་། གསང་སྟོན་རྗེ་བྱམས་པ་བཀྲ་ཤིས་པས་མཛད་ཅིང་། གཞན་ཡང་གྲིབ་ཚོད་པ་དང་
གྲོགས་དན་པ་གཉིས་ལོ་ཕུ་ནས་དགེ་སློང་བགྲེས་པ་གཉིས་ཀྱིས་མཛད་པ་སོགས་གཞི་བྱེས་ཀྱི་
དགེ་སློང་ཉེར་ལྔ་ལྷག་ཙམ་འདུས་པའི་དབུས་སུ་བདག་ཉིད་ཆེན་པོ་ས་སྐྱ་པཎ་ཆེན་གྱི་བསྙེན་
རྫོགས་ཀྱི་སྡོམ་རྒྱུན་དེ་ཉིད་བཞེས་ཏེ་བསྙེན་པར་རྫོགས་པ་དགེ་སློང་གི་དངོས་པོ་ཕྱིན་ཅི་མ་
ལོག་པས་ཐུགས་རྒྱུད་ཕྱུག་པར་མཛད། སྐུ་ཡི་བགྲང་གཞི་བཅུ་ཕྲག་གཉིས་དང་བཞིས་ལྷག་
པར་ཕེབས་པའི་ཆུ་ཕོ་རྟའི་ལོ་གསར་དུ་ཤར་བ་ན། ཚོགས་ཆེན་པོར་མགོན་པོ་བྱམས་པའི་མངོན་
རྟོགས་རྒྱན་སོགས་བྱམས་ཆོས་སྡེ་ལྔ། རྣམ་འགྲེལ་སོགས་ཚད་མ་སྡེ་བདུན། གཞན་ཡང་སྡོམ་
རིགས་གཉིས་ལ་སོགས་པོ་ཏི་བརྒྱ་དང་བཅུ་གཅིག་ཙམ་ཞིག་ལ་སྦྱོར་བཀོད་དང་གསུང་བཤད་
སོགས་ཀྱིས་ཐུབ་པའི་བསྟན་པ་རིན་པོ་ཆེའི་རྒྱལ་མཚན་དཀར་པོ་ལྷར་བཅས་འགྲོ་བའི་དགའ་
སྟོན་དུ་སྤེལ་བར་མཛད། མདོར་ན་ཡབ་རྗེ་ཀུན་དགའ་རིན་ཆེན། རྒྱལ་བ་མུས་པ་ཆེན་པོ་སངས་
རྒྱས་རྒྱལ་མཚན། ཡོངས་འཛིན་དཀོན་མཆོག་དཔལ་ལྡན། སྤྱན་སྔ་འཇམ་དབྱངས་དཀོན་མཆོག་
རྒྱ་མཚོ། སེམས་དཔའ་ཆེན་པོ་རྗེ་ལུང་རིགས་རྒྱ་མཚོ། རྗེ་གཞོན་ནུ་བློ་གྲོས། མདོག་ལོ་ཕུ་
དང་དགེ་ཆུའི་གདན་ས་པ་གཉིས། གཏེར་སྟོན་རིན་པོ་ཆེ་སོགས་བླ་མ་དུ་མ་ཞིག་བསྟེན་ནས་
བཀའ་གདམས། ཀྱེ་རྡོར། ཆོས་སྐྱོང་གུར་ཞལ། གསང་སྔགས་སྔ་འགྱུར་སོགས་ཀྱིས་བསྡུས་
པའི་དམ་པའི་ཆོས་དང་དེའི་ཉེར་མཁོ་རིག་པའི་གནས་མཐའ་དག་ལ་གསན་བསམ་མཐར་ཕྱིན་
པ་མཛད་པས་གངས་ལྗོངས་མཁས་པའི་ཁྱུ་མཆོག་རྩོད་མེད་དུ་གྱུར། གསན་པ་དེ་དག་ཀྱང་



གདན་རབས་ངོ་མཚར་བང་མཛོད།
མིང་རྐྱང་ཙམ་དུ་མ་བཞག་པར་གདན་ས་ཆེན་པོ་དགེ་སྡིངས་བཀྲ་ཤིས་བསམ་འགྲུབ། བྱས་
འགྱུར་རྡོ་རྗེའི་བྲག་རྫོང་། ཕུ་རི་གླང་བྲག་གི་རི་ཁྲོད་ལ་སོགས་སུ་ཐུགས་དམ་ཟབ་མོ་ལ་རྩེ་གཅིག་
ཏུ་བཞུགས་ནས་ཡི་དམ་ཞི་ཁྲོ་དུ་མའི་གསུང་བསྙེན་དང་། ལྷག་པར་ཆོས་སྐྱོང་གི་རྩ་སྔགས་
སྙིང་པོ་ཉེ་སྙིང་རྣམས་ལ་བྱེ་བསྙེན་ལ་སོགས་མང་དུ་མཛད་པས་རྟོགས་པའི་རྩལ་རྡོལ་ཏེ་མཐུ་
དང་ནུས་པའི་མངའ་བདག་ཆེན་པོར་གྱུར་རོ། །དེ་ཡང་གྲུབ་པའི་མཚན་མ་ལ་བྱས་འགྱུར་དུ་
ལྗགས་བསྙེན་ལོ་གསུམ་ལན་གཉིས་གནང་བའི་སྔ་མའི་དུས་སུ་མགོན་པོ་ཡིད་བཞིན་ནོར་བུའི་
ཐུགས་ཀ་ནས་འོད་ཟེར་སྔོན་པོ་ཞིག་བྱུང་བ་རྗེ་ཉིད་ཀྱི་ཐུགས་ཀར་ཐིམ་པ་དང༌། བྲག་ཕུག་མེ་
འབར་མའི་ཁྲོད་ན་བཞུགས་པའི་གུར་གྱི་མགོན་པོའི་སྐུ་ཟིལ་དང་ལྡན་པ་ཞིག་དངོས་སུ་གཟིགས་
པ་དང་། ཁྱད་པར་པུ་ཏྲ་ཆེན་པོ་ནི་ཉིད་དང་འབྲལ་མེད་དུ་བཞུགས་པ་ཡིན་ཏེ། ཉིད་ཀྱི་གསུང་
ལས༑ འདུག་གྲོགས་པུ་ཏྲ་ངོ་མཚར་ཆེ། །ཞེས་གསུངས་པ་དང་། བྱས་འགྱུརབླ་བྲང་གི་ནུབ་
ཀྱི་མགོན་ཁང་དུ་གུར་མགོན་ལྷ་བརྒྱད་དཔལ་མགོན་ཞལ་ཁྲ་ཅན། པུ་ཏྲ་མིང་སྲིང་གསུམ་གྱི་
རྗེས་གནང་གནང་བའི་དུས་སུ་རྗེ་ཉིད་ཀྱི་ཞལ་ནས། ཁ་རྩང་བྱས་འགྱུར་གྱི་མཎྜལ་ན་མོན་པ་
མིང་སྲིང་གསུམ་གར་བྱེད་ཀྱི་འདུག་པ་འཚུབ་མ་ཞིག་ཏུ་སོང་ནས་བྲག་འདི་ལ་ཐིམ་སོང་བ་དེ་
རིང་རྗེས་གནང་འདི་བྱེད་པའི་རྟེན་འབྲེལ་དུ་འདུག་གསུངས། ཡི་དམ་ཞི་ཁྲོ་ཡང་ཕུར། གུར་
དྲག་བདེ་ཀྱེ་རྣམས་ཀྱི་ཞལ་མངོན་སུམ་དུ་བསྟན། ལྷག་པར་རྡོ་རྗེ་གཞོན་ནུ་ཉིད་ཀྱི་ཞལ་ལན་
ཅིག་མིན་པར་ཡང་ཡང་གཟིགས་ཤིང་བྱིན་གྱིས་བརླབས་པ་ལ་བརྟེན་ནས་རྗེ་ཉིད་ཀྱི་ཐུགས་
དམ་གྱི་མཐིལ་ཡང་ལྷག་པའི་ལྷ་མཆོག་རྡོ་རྗེ་གཞོན་ནུ་ཁོ་ན་ལ་མཛད། དེའི་རྒྱུ་ཅན་ལས་བདག་
ཉིད་ཆེན་པོ་འདིས་ཟབ་ཕུ། རྟ་ནག །མངའ་རིས་སོགས་སློབ་དཔོན་རིན་པོ་ཆེ་པདྨའི་གནས་
ཆེན་ཕལ་ཆེ་རྣམས་སུ་སྐམ་སར་ཆུ་བཏོན་པ་དང༌། བྲག་ལ་ཞབས་རྗེས་གསལ་བ་སོགས་ངོ་
མཚར་བའི་རྣམ་ཐར་བསམ་ལས་འདས་སོ། །དུས་གཅིག་གི་ཚེ། དབེན་གནས་བྱས་འགྱུར་



དཔལ་ས་སྐྱའི་རིག་མཛོད།
དཔལ་རི་པདྨ་འོད། །ས་ལོ་འཇམ་པའི་རྡོ་རྗེ་པད་འབྱུང་དངོས། །ཆུ་རྣམས་ཆུ་མིག་བྱང་ཆུབ་
བདུད་རྩིའི་ཆུ། །ཟ་ཉལ་འཆག་གི་རྣལ་འབྱོར་ལུས་སེམས་བདེ། །ཞེས་པའི་མགུར་མ་སྔགས་
འཆང་ཆོས་ཀྱི་རྒྱལ་པོས་གསུངས་པ་དེ་དྲན་པས་རྐྱེན་བྱས་ཏེ་རྗེ་འདིའི་དག་པའི་སྣང་བ་ལ་བྱས་
འགྱུར་གྱི་རི་འདི་ཟངས་མདོག་དཔལ་གྱི་རི་བོ་དང༌། གཟིམས་ཕུག་དེ་པདྨ་འོད་ཀྱི་གཞལ་
ཡས་ཁང་དངོས་ལྟ་བུར་གྱུར་བའི་དབུས་ན། པདྨའི་སྡོང་པོ་ཡངས་ཤིང་རྒྱ་ཆེ་བའི་སྟེང་དུ་སེངྒེ་ཆེན་
པོ་བརྒྱད་ཀྱིས་བཏེགས་པའི་རིན་པོ་ཆེ་གསེར་གྱི་ཁྲི་ལ་སྣ་ཚོགས་པདྨ་དང་ཟླ་བའི་གདན་གྱི་
སྟེང་དུ། ངོ་བོ་རྩ་བའི་བླ་མ་ཡིན་པ་ལ་རྣམ་པ་སློབ་དཔོན་རིན་པོ་ཆེ་པདྨ་འབྱུང་གནས་ཀྱི་སྐུ་བལྟ་
བས་ཆོག་མི་ཤེས་པ་མཚན་དང་དཔེ་བྱད་ཀྱིས་བརྒྱན་པའི་མཐའ་སྐོར་དུ། རིག་འཛིན་གྲུབ་
པའི་དབང་ཕྱུག་བརྒྱུད་པ་དང་བཅས་པ་བཞུགས་པའི་ནང་ནས་ནམ་མཁའི་སྙིང་པོ་དང་བདུད་
འཇོམས་རྡོ་རྗེ་གཉིས་གསལ་ཞིང་། གཞན་རྣམས་འོད་ཀྱི་རྣམ་པ་འདྲ་བ་རེས་མཐོང་། རེས་མི་
མཐོང་བའི་རྣམ་པ་ཅན། ཡི་དམ་ཁྲོ་ཞལ་རྣམས་ཀྱི་ནང་ནས་གུར་དྲག་གཉིས་དང་ཡང་ཕུར་
གཉིས་གསལ་ཞིང༌། གཞན་རྣམས་གོང་བཞིན། མཁའ་འགྲོ་རྣམས་ཀྱི་ནང་ནས་བདེ་བའི་རྡོ་
རྗེ་གསལ་ཏེ་རིགས་འཛིན་བརྒྱུད་པའི་ཟླ་ལ་འདུག །གཞན་རྣམས་གོང་བཞིན། ཆོས་སྐྱོང་རྣམས་
ཀྱི་ནང་ནས་བྲམ་གཟུགས་དང་མིང་དོན་མི་འཕྲོད་པའི་ཁྲོ་མོ་ཤིན་ཏུ་རྔམས་པ། ཕྱག་གཡས་
གསེར་གྱི་སྤུ་གྲི་དང་། གཡོན་ན་བསེའི་སྒྲོམ་བུ་སེར་པོ་འོད་འབར་བ་པར་བུ་ཁ་གཅོད་བརྒྱབ་
པ་འདྲ་བ་བསྣམས་པ། དར་ནག་གི་གོས་གསེར་གྱི་ཐིག་ལེ་ཅན་ལ་སྦྲུལ་གྱི་སྐེ་རགས་བཅིངས་
ཤིང༑ ཁྲམ་ཤིང་སྐེད་ལ་བཙུགས་པ་ཞིག་འདུག་པ་དེ་གཉིས་གསལ། གཞན་རྣམས་གོང་བཞིན།
གུ་རུའི་ཐུགས་སུ་བྱོན་པའི་བུད་མེད་ལྔ་ཡང་ཤིན་ཏུ་གསལ་བ་སྣང་ལ་རང་བཞིན་མེད་པ་མེ་
ལོང་ནང་གི་གཟུགས་བརྙན་ལྟར་ཁྲ་ལམ་མེ་མཐོང་བ་ལ་བརྟེན་ནས་དད་པའི་སྤུ་ལོང་རབ་ཏུ་
གཡོས་ནས་མིག་ནས་མཆི་མ་ལྷུང་ཞིང་ལུས་ཀྱི་ཕྱག་དུ་མ་ཞིག་བཙལ། ངག་གི་སྤྱིར་གསོལ་



གདན་རབས་ངོ་མཚར་བང་མཛོད། །
འདེབས་དུ་མ་དང་། སྒོས་སུ་བློ་ཆོས་ལ་འགྲོ་བ་དང་ཆོས་ལམ་དུ་འགྲོ་བ་དང་། དེ་འཁྲུལ་པ་དང་
བྲལ་བའམ་མ་བྲལ་ཡང་ཡེ་ཤེས་སུ་རྟོགས་པ། ཁྱད་པར་སྐྱེ་བ་དང་ཚེ་རབས་ཐམས་ཅད་དུ་ཁྱེད་
ཀྱི་ཞབས་དྲུང་དུ་སྐྱེས་ཏེ་རིག་འཛིན་བཞིའི་གོ་འཕང་ཐོབ་ངེས་པ་ཞིག་ཁྱེད་མཁྱེན་ཞེས་ཕུར་
ཚུགས་སུ་གསོལ་བ་བཏབ་པས། གུ་རུ་རིན་པོ་ཆེ་དེ་ཉིད་དགེས་པའི་རྣམ་འགྱུར་དུ་མ་ཞིག་
མཛད་དེ། མཐར་ཐུགས་ཀ་ནས་འོད་ཟེར་སྣ་ལྔ་འཇའ་ཚོན་ལྟ་བུ་ཞིག་སྙིང་གར་ཐིམ་པ་ལ་སོགས་
པའི་སྒོ་ནས་སློབ་དཔོན་པདྨས་རྗེས་སུ་བཟུང་། དེའི་རྒྱུ་ཅན་ལས་གསུང་རྩོམ་རང་རིག་དབང་
བསྐུར་གྱི་སྒོམ་ཚུལ་གཅིག་ཤེས་ཀུན་གྲོལ་ཞེས་བྱ་བའི་མཇུག་ཏུ། པདྨས་རྗེས་བཟུངབན་རྒན་
མགོ་དཀར་བ། ཞེས་དང་། དྲིས་ལན་བསྟན་པ་རྒྱས་བྱེད་ཀྱི་མཇུག་ཏུ་ཡང་། པདྨས་རྗེས་བཟུང་
རི་ཁྲོད་པ། །བྱས་འགྱུར་གྲུབ་ཆེན་ཞེས་བྱས་བྲིས། །ཞེས་སོགས་གསུངས་སོ། །དེ་ལྟ་བུའི་
མཁས་གྲུབ་ཆེན་པོ་དེ་ཉིད་ནང་དུ་ཏིང་ངེ་འཛིན་བསམ་གྱིས་མི་ཁྱབ་པ་ལས་མ་གཡོས་བཞིན་དུ་
རྗེ་བཙུན་ས་སྐྱ་པའི་ཡབ་ཆོས་ཐུན་མོང་མ་ཡིན་པ་ཡང་ཕུར་གཉིས་དང་། བདེ་ཀྱེ་གསང་གསུམ་
ལ་སོགས་ཀྱི་དབང་དང་བྱིན་རླབས་དང་ཁྲིད་དང་རྗེས་གནང་དང་ལུང་ལ་སོགས་པ་དཔག་ཏུ་
མེད་པ་བསྩལ་བའི་སྒོ་ནས་སྐལ་ལྡན་གྱི་སློབ་མའི་ཚོགས་ཀྱང་བསམ་གྱིས་མི་ཁྱབ་པ་ཞིག་
བསྐྲུན་པར་མཛད། དགེས་པ་རྡོ་རྗེའི་སྒྲུབ་ཐབས་ཀྱི་རྣམ་བཤད། གསུང་ངག་གི་ཁྲིད་ཡིག །
སློབ་དཔོན་རིན་པོ་ཆེ་པད་མའི་རྣམ་ཐར་སོགས་དང་གཞན་ཡང་གདམས་པའི་སྐོར་དུ་མ་དང་
གནས་ཆེན་རྣམས་ཀྱི་བསྟོད་པ། རྩ་བའི་བླ་མ་སྔགས་འཆང་ཆོས་ཀྱི་རྒྱལ་པོའི་བསྟོད་པ། གསོལ་
འདེབས་ཀྱི་སྐོར་ལ་སོགས་པ་མང་དུ་མཛད་དེ་སྨག་ལ་སྒྲོན་མེ་བཏེགས་པ་ལྟར་རྒྱལ་བའི་
བསྟན་པ་རིན་པོ་ཆེ་གསལ་བར་མཛད་དོ། །མདོར་ན་རྗེ་འདིས་བོད་ཤིང་ཕོ་སྤྲེལ། ཕྱི་ལོ་༡༥༨༤
ནས་ས་མོ་གླང་། ཕྱི་ལོ་༡༥༨༩བར་དུ་དཔལ་ལྡན་ས་སྐྱའི་གདན་བདག་མཛད་དོ། །དེ་ལྟ་བུའི་
བདག་ཉིད་ཆེན་པོ་འདི་དགུང་ལོ་དྲུག་ཅུ་རེ་གསུམ་དུ་ཕེབས་ལ་ཉེ་བ་ན། ཞིང་འདིའི་གདུལ་བྱ་
2
།



དཔལ་ས་སྐྱའི་རིག་མཛོད། །
ཚ་
དེ་ཙམ་གྱིས་རྫོགས་ནས་ཞིང་ཁམས་གཞན་དུ་གཞན་དོན་རྒྱ་ཆེ་བ་ལ་དགོངས་ཏེ། ཉིད་ཀྱི་
གསུང་ལས། ཁོ་བོ་ནི་སྔ་མོ་ནས་བསམས་པ་བཞིན་དུ་མྱུར་དུ་རྒྱ་གར་ལ་འགྲོ་བ་ཡིན་པས་དེའི་
ཕྱག་གཡོག་གི་འོས་རྣམས་ཀྱང་གང་ཟག་འདི་དང་འདི་ཞེས་བྱ་བ་ཡིན་གསུངས་སོ། །དེའི་ཚེ་དག་
པའི་སྣང་བ་ལ་རྒྱ་གར་སློབ་དཔོན་ཤྲཱི་སིངྒ་བྱོན་ནས་རྫོགས་ཆེན་གྱི་ལྟ་བའི་སྒྲོ་འདོགས་བཅད་པ་
སོགས་ཀྱི་ངང་ནས་ནམ་མཁའ་ལ་འཇའ་འོད་དང་ལྷའི་མེ་ཏོག་གི་ཆར་ཕབས་པ་སོགས་ཤིན་ཏུ་
ངོ་མཚར་བའི་ལྟས་དུ་མ་དང་བཅས། ལེ་ལོ་ཅན་རྣམས་བརྩོན་འགྲུས་ལ་བསྐུལ་བ་དང་། རྟག་
འཛིན་ཅན་རྣམས་ངེས་འབྱུང་བསྐྱེད་པའི་ཕྱིར་སྙིགས་དུས་ཀྱི་གྲུབ་པ་མཆོག་གི་དེད་དཔོན་འཁྲུལ་
ཞིག་ཡོངས་ཀྱི་གཙུག་རྒྱན་དམ་པ་དེ་ཉིད་དགུང་ལོ་དྲུག་ཅུ་རེ་གསུམ་དུ་ཕེབས་པའི་ལྕགས་མོ་བྱ།
ཕྱི་ལོ་༡༦༢༡ལོར་དགེ་སྡིངས་བཀྲ་ཤིས་བསམ་འགྲུབ་ཉིད་དུ་གཟུགས་ཀྱི་སྐུ་ཆོས་དབྱིངས་སུ་
བསྡུ་བའི་ཚུལ་བསྟན་ཏོ། །དེ་ལྟར་ཚེས་བཅུའི་སྔ་དྲོ་ནས་བཅུ་གཉིས་ཀྱི་ཐོ་རངས་བར་དུ་འོད་
གསལ་མ་བུ་འདྲེས་པའི་ཟུང་འཇུག་བདེ་བ་ཆེན་པོའི་ངང་དུ་མཉམ་པར་བཞག་སྟེ། དེ་ནས་
ཚེས་བཅུ་གཉིས་ཀྱི་ཐོ་རངས་ཀྱི་ཆ་ལ་བབས་པ་ན། འོད་གསལ་ལས་ཟུང་འཇུག་གི་སྐུར་བཞེངས་
ནས་དབུའི་གཙུག་ཏོར་མཆོག་ཏུ་འཕགས་ཏེ། དཔའ་བོ་དང་རྣལ་འབྱོར་མའི་ཚོགས་བསམ་
གྱིས་མི་ཁྱབ་པས་བསུ་བ་དང་བཅས་དག་པའི་ཞིང་ཁམས་བདེ་བ་ཅན་ཟངས་མདོག་དཔལ་གྱི་
རི་ག་ལ་བ་དེར་སྤྲུལ་གཞི་སློབ་དཔོན་ཆེན་པོ་པདྨ་འབྱུང་གནས་ཀྱི་ཐུགས་ཀར་ཐིམ་པའི་ཚུལ་
གྱིས་གཤེགས་པར་གྱུར་ཏོ། །



ཉེར་ལྔ་པ། སྔགས་འཆང་གྲགས་པ་བློ་གྲོས་རྒྱལ་མཚན་དཔལ་བཟང་པོ།
༦
ཁྲི་ཆེན་ཉེར་ལྔ་པ་སྔགས་འཆང་གྲགས་པ་བློ་གྲོས་རྒྱལ་མཚན་དཔལ་བཟང་པོ་ནི། བོད་
ཆུ་མོ་ཕག །ཕྱི་ལོ་༡༥༦༣ལོར་ཡབ་སྔགས་འཆང་བླ་མ་བསྟན་པའི་གསལ་བྱེད་ཆེན་པོ་དེ་ཉིད་
ཀྱི་རིགས་སྲས་སུ་གདན་ས་ཆེན་པོའི་ནུབ་ཕྱོགས་གདོང་དགའ་རྫོང་གི་ཡང་རྩེར་ངོ་མཚར་བའི་
བ
%9，།



དཔལ་ས་སྐྱའི་རིག་མཛོད།
ལྟས་དུ་མ་དང་བཅས་སྐུ་བལྟམས། དེ་ཡང་བལྟམས་པའི་ཚེ་མངལ་གྱི་དྲི་མས་མ་གོས་པ་
མཚོན་པའི་ཕྱིར་བླ་མ་ས་སྐྱ་པ་ཆེན་པོ་ཀུན་དགའ་སྙིང་པོ་ལྟར་གྲོད་གཏུམས་ཀྱི་ཚུལ་དུ་ལེགས་
པར་འཁྲུངས། འཁྲུངས་མ་ཐག་ནས་བྱིས་པའི་སྤྱོད་པ་ལས་འདས་ཤིང་སྐྱེས་བུ་ཆེན་པོའི་མཚན་
དང་ལྡན་པ་ཞིག་གོ །འཁྲུངས་ནས་ཡུན་རིང་མ་ལོན་པར་སྔགས་འཆང་ཆོས་ཀྱི་རྒྱལ་པོས་སྐུ་པང་
དུ་བཞེས་ཤིང་དགེས་དགེས་དུ་མ་མཛད་དེ། བྱིས་པ་འདི་ཕ་ཤུལ་བུས་ཟིན་པ་ཞིག་འབྱུང་ཞེས་
མ་འོངས་ལུང་བསྟན་དང་བཅས་མཚན་ཡང་གྲགས་པ་བློ་གྲོས་དཔལ་བཟང་པོ་ཞེས་བྱ་བར་
གསོལ། ཡོན་ཏན་གྱི་ཕྱི་མོ་འབྲི་ཀློག་ལ་སོགས་པ་ནི་གཟིགས་པ་ཙམ་གྱིས་ཕྱིན་ཅི་མ་ལོག་པར་
དགོངས་པར་མཛད། ཝར་དྷུ། ལཉྩ། རྒྱ་མཚོ་མཐའ་ཡིག་ལ་སོགས་རྒྱ་གར་གྱི་ཡིག་རིགས་དུ་
མ་དང་། བོད་ཀྱི་ཡི་གེའི་རིགས་མི་འདྲ་བ་མང་པོའི་ཕྱག་གཟུགས་རྣམས་ལ་སྦྱངས་ཤིང་མཁས་
པར་གྲགས་པའི་སྐྱེ་བོ་སུས་ཀྱང་བསྐྲུན་པར་མི་ནུས་པའི་རང་བཞིན་དུ་གྱུར། གཞན་ཡང་ཡེ་
ཐོག་ནས་བཟོའི་རིག་བྱེད་ཕུལ་དུ་ཕྱིན་པ་ལ་དབང་ཐོབ་པས་སྐུ་ཚེ་འདིར་སྦྱངས་ཚུལ་ཙམ་མ་
བསྟན་ཀྱང་སངས་རྒྱས་ཀྱི་སྐྱེས་རབས་དང་། ཆོས་སྐྱོང་ཆེ་ཆུང་གི་སྐུ་བརྙན་ལ་སོགས་ཀྱི་ཕྱག་
བྲིས་མཛད་པའི་བྲིས་ཐང་རྣམས་མཐོང་བའི་ཚེ་དབུས་གཙང་གི་ལྷ་བཟོ་མཁས་པར་གྲགས་
པ་སུས་ཀྱང་འགྲན་པར་མ་ནུས་པ་ཀུན་ལ་གྲགས། ཐོག་མར་སྙིགས་མའི་དུས་ཀྱི་རྒྱལ་བ་གཉིས་
པ་དཔལ་ལྡན་ས་སྐྱ་པ་ཆེན་པོ་སྔགས་འཆང་ངག་གི་དབང་པོ་ཀུན་དགའ་རིན་ཆེན་བཀྲ་ཤིས་
གྲགས་པའི་རྒྱལ་མཚན་དཔལ་བཟང་པོའི་དྲུང་དུ་སྤྱིར་ལུང་སྐོར་དུ་མ་དང་ཁྱད་པར་རྗེ་བཙུན་
ས་སྐྱ་པའི་ཡབ་ཆོས་ཐུན་མོང་མ་ཡིན་པ་བཅོམ་ལྡན་འདས་རྡོ་རྗེ་གཞོན་ནུའི་སྨིན་བྱེད་ཀྱི་དབང་
བསྐུར་བ་ལན་གྲངས་དུ་མ་ཞིག་དང་། གུར་དྲག་གི་དབང༌། འཁོར་ལོ་བདེ་མཆོག་ནག་པོ་
པའི་དབང་། གསང་འདུས་མི་བསྐྱོད་པའི་དབང་། དགེས་པ་རྡོ་རྗེའི་རྒྱུ་དུས་ཀྱི་དབང་། བདག་
མེད་ལྷ་མོ་བཅོ་ལྔའི་དབང་། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་དབང་ལུང་
པོ།



གདན་རབས་ངོ་མཚར་བང་མཛོད།
ཀྱི
ཁྲིད་ཡོངས་སུ་རྫོགས་པས་མཚོན་པའི་རྒྱུད་སྡེ་བཞིའི་ཟབ་རྒྱས་ཀྱི་བཀའ་ཆོས་མཐའ་ཡས་པ་
གསན་བསམ་གྱིས་ཐུགས་སུ་ཆུད་པར་མཛད། གཞན་ཡང་མུས་ཆེན་དཀོན་མཆོག་རྒྱ་མཚོའི་
ཞལ་སྔ་ནས། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་པ་ཟབ་མོ་ཆ་
ལག་དང་བཅས་པ་ལ་སོགས་བསམ་གྱིས་མི་ཁྱབ་པ་གསན་པར་མཛད། དེ་བཞིན་དུ་གཅེན་
འཇམ་དབྱངས་བསོད་ནམས་དབང་པོའི་དྲུང་དུ། གསུང་ངག་རིན་པོ་ཆེས་ཐོག་དྲངས་པའི་
དབང་དང་ལུང་དང་མན་ངག་མཐའ་ཡས་གསན་པར་མཛད། དགུང་ལོ་བརྒྱད་ལ་ཕེབས་པ་ན།
བདག་ཉིད་ཆེན་པོ་ཆོས་ཀྱི་རྗེ་ས་སྐྱ་པཎྜི་ཏ་ཆེན་པོའི་ཆོས་ཀྱི་ཁྲི་ག་ལ་དེར་རྗེ་བཙུན་གཅེན་དང་
ལྷན་ཅིག་ཏུ་ཡབ་རྗེ་ཆོས་ཀྱི་རྒྱལ་པོའི་རྒྱལ་ཚབ་བསྟན་པའི་བདག་པོ་ཆེན་པོར་ལེགས་པར་
མངའ་གསོལ། གཞན་ཡང་ཡོངས་འཛིན་དགེ་བའི་བཤེས་གཉེན་མཁས་གྲུབ་རྣམས་ཀྱི་དྲུང་
དུ་བསྙེན་ཏེ་མདོ་སྔགས་རིག་གནས་དང་བཅས་པ་ལ་གསན་སྒོམ་མཐའ་རུ་ཕྱིན། མཁྱེན་པའི་
གཏེར་མཛོད་གྲོལ་ཏེ་མདོ་སྔགས་རིག་གནས་དང་བཅས་པ་སྨྲ་བའི་དབང་ཕྱུག་དམ་པར་གྱུར།
དུས་དེ་ཙམ་ནས་བཟུང་སྟེ་དཔལ་ས་སྐྱའི་བསྟན་པ་གདུང་བརྒྱུད་དང་བཅས་པས་ཐོག་དྲངས་
སྤྱི་དང་བྱེ་བྲག་གི་བསྟན་པ་ཉིན་མོར་གསལ་བར་འགྱུར་པའི་དབུ་ཚུགས་པ་ཡིན་ལ། དེ་ལྟ་བུའི་
སྐབས་ནས་བདག་ཉིད་ཆེན་པོ་འདི་ཉིད་ཀྱིས་ཀྱང་ཡང་ཕུར་བདེ་ཀྱེ་གསང་གསུམ་ནག་པོ་ཆེ་
ཆུང་ལ་སོགས་ཡི་དམ་ཞི་ཁྲོ་དང་རྡོ་རྗེའི་ཆོས་སྐྱོང་རྣམས་ཀྱི་དུས་དང་གྲངས་དང་མཚན་མའི་
བསྙེན་པ་མཐའ་རུ་མཛད། སྐུ་ཡི་བགྲང་གཞི་བཅུ་ཕྲག་གཉིས་ཙམ་དུ་ཕེབས་པ་ན་བདག་ཉིད་
ཆེན་པོ་ས་པཎ་གྱིས་མཛད་པའི་སྡོམ་རིགས་གཉིས་དང་། ཕྱོགས་གླང་གིས་མཛད་པའི་ཀུན་
བཏུས་དང་། ཆོས་གྲགས་ཀྱིས་མཛད་པའི་སྡེ་བདུན་སོགས་གཞུང་ལུགས་ཆེན་པོ་བདུན་ཅུ་རྩ་
བདུན་ཙམ་ཞིག་ལ་བཤད་པའི་དགའ་སྟོན་དང་། སྦྱོར་བཀོད་སོགས་ཀྱིས་བསྟན་པའི་རྣམ་
གཞག་ངོ་མཚར་ཕུན་སུམ་ཚོགས་པ་མཛད་པས་གྲགས་པའི་གདུགས་དཀར་ཀུན་ཏུ་རིང་བར་
བྱ



དཔལ་ས་སྐྱའི་རིག་མཛོད། །
ང་
གྱུར༑ ལན་གཅིག་ལྷ་ཁང་ཆེན་མོའི་ཡང་སྟེང་ཐེག་ཆེན་ཕོ་བྲང་དུ་དགེས་པ་རྡོ་རྗེའི་དཀྱིལ་འཁོར་
རྡུལ་ཚོན་མའི་སྒྲུབ་མཆོད་ཉིན་དུ་མ་ཞིག་མཛད་པའི་ཚེ། ཐོ་རངས་ཀྱི་ཆ་ཞིག་ལ་ལམ་འབྲས་
བརྒྱུད་པའི་རྟེན་གཙོ་རྗེ་ས་ཆེན་གྱི་སྐུ་འདྲ་རིན་པོ་ཆེའི་ཞལ་དཀྱིལ་ལ་འོད་དཀར་པོ་ཟླ་བ་ཤར་
བ་འདྲ་བ་ཞིག་ཡུན་རིང་པོའི་བར་དུ་བྱུང་བ་དང་། སྔགས་འཆང་ཆོས་ཀྱི་རྒྱལ་པོ་ཉིད་ཤིན་ཏུ་
དགེས་པའི་གསུང་གིས་ས་ཆེན་གྱི་སྐུའི་ཞལ་དཀྱིལ་ལ་འོད་དཀར་པོ་བྱུང་བ་དེ་རྟེན་འབྲེལ་མཆོག་
ཏུ་བཟང་། ཁྱེད་ཁྲི་ཐོག་པ་སྐུ་མཆེད་གཉིས་པོ་ཚེ་རིང་པོ་འོང་ཞིང་། འཕྲིན་ལས་ཀྱང་ཤིན་ཏུ་ཆེ་
བས་བསྟན་པ་དང་སེམས་ཅན་ལ་ཕན་པ་རྒྱ་ཆེན་པོ་འབྱུང་བའི་རྟེན་འབྲེལ་དུ་འདུག་པས་དགའ་
སྟོན་གྱིས་གསུངས་ནས་སྐུ་མཆེད་གཉིས་ལ་གོས་ཆེན་གྱི་སྐུ་བེམ་བཟང་པོ་རེ་རེ་བསྩལ་བའི་
ནང་ནས་རྗེ་ཉིད་ལ་གནང་བ་དེ་ནི་གོས་མདོག་དམར་པོ་སྤྲིན་རིས་མ་བར་མཚམས་ལ་ནོར་བུ་
ཆ་བདུན་གྱི་རི་མོ་ཅན་ཞིག་འདུག་པ་དེ་ཤིན་ཏུ་རྙིང་པར་གྱུར་ཀྱང་ད་དུང་ཉིད་ཀྱི་སྐུ་ལ་ཡང་ཡང་
བཞེས་ནས་གོང་གི་ལོ་རྒྱུས་རྣམས་གསུངས་ཏེ། གོས་བེམ་འདི་གསར་པ་བརྒྱ་བས་དགའ་བ་
ཡིན་ཞེས་གསུངས། ཡང་རྗེ་ཉིད་བདེ་མཆོག་ཕོ་བྲང་དུ་དགེས་པ་རྡོ་རྗེའི་གཞི་བསྙེན་ལ་བཞུགས་
པའི་དུས་སུ། ཐོ་རངས་ཀྱི་ཆ་ཞིག་ལ་དག་སྣང་ལ་མདུན་གྱི་ནམ་མཁར་འཇའ་འོད་ཀྱི་གུར་ཁང་
འཁྱིལ་བའི་ཁྲོད་ན། ས་སྐྱ་པ་རྗེ་བཙུན་དཀར་པོ་རྣམ་གསུམ་ཤིན་ཏུ་གསལ་བར་བཞུགས་པའི་
སྐུ་མདུན་ན། རིན་པོ་ཆེའི་སྣོད་ཤིང་འབྲས་ཀྱིས་བཀང་བ་ཞིག་འདུག་པ་གཟིགས་པས་དད་
ཤུགས་ཆེན་པོས་ཕྱག་མང་དུ་བཙལ་བའི་སྣང་བ་བྱུང་། གཞན་ཡང་དུས་དེར་ནམ་མཁའ་ཐམས་
ཅད་སྤྲིན་དཀར་པོ་ཞིག་གིས་ཁྱབ་པའི་ངོས་ལ་ཚེ་དཔག་མེད་དཀར་པོའི་སྐུ་བརྙན་ཤིན་ཏུ་གསལ་
བ་ཞིག་ཀྱང་མངོན་སུམ་དུ་མཐོང་བ་བྱུང་གསུངས་པ་ལ་སོགས་བླ་མ་ཡི་དམ་རྒྱ་མཚོའི་ཞལ་མངོན་
སུམ་དུ་གཟིགས་ཏེ་རྟག་ཏུ་སྤྱན་སྔར་བཞུགས་པའི་འཇུག་པའི་འཕྲེང་བ་ངོ་མཚར་གྱིས་བརྒྱན་
པ་རྣམས་ཀྱིས་མཁས་ལ་གྲུབ་པས་འབྲེལ་བའི་ཟུང་འཇུག་གི་བདག་ཉིད་གྱུར། ཡང་གུར་གྱི་



གདན་རབས་ངོ་མཚར་བང་མཛོད། །
མགོན་པོའི་བསྒོམ་བཟླས་མཛད་པའི་ཐོ་རངས་ཀྱི་སྐབས་ཤིག་དག་པའི་སྣང་བ་ལ། ས་སྐྱའི་
རྒྱབ་རི་དཔོན་པོ་རི་ནས་གདོང་ནག་གི་བར་གྱི་ནམ་མཁའ་སྤྲིན་ནག་གྲུ་གསུམ་འཁྲིགས་པའི་
དབུས་སུ་གུར་གྱི་མགོན་པོ་ཉིད་ཕྱག་གཉིས་ཀྱིས་གྲི་ཐོད་ཉུག་གེ་བ་དང་། དེའི་སྟེང་ཕྱོགས་སུ་
ཁྱུང་ཆེན་གསུམ། གཡས་ཕྱོགས་སུ་བྱ་ནག་གསུམ། གཡོན་ཕྱོགས་ན་ཁྱི་ནག་གསུམ། རྒྱབ་
ཕྱོགས་སུ་ལྕེ་སྤྱང་གསུམ། མདུན་ཕྱོགས་སུ་མི་ནག་གསུམ་རྣམས་ཤིན་ཏུ་གསལ་བ་དང་། སྤྲིན་
ནག་གི་གསེབ་ན་མེ་རིས་ཤིན་ཏུ་ལེགས་པ་བཟོ་རིགས་པ་མཁས་པ་སུས་ཀྱང་བསྐྲུན་པར་མི་ནུས་
པ་ལྟ་བུ་འུར་སྒྲ་དང་བཅས་འབར་བ་ཡུན་རིང་གཟིགས་ཤིང་། དེའི་ངང་ནས་གུར་གྱི་མགོན་
པོའི་སྐུ་ཇེ་གསལ་ཇེ་གསལ་དུ་འགྲོ་བ་ཞིག་འདུག་པ་ལ། ཞབས་འབྲིང་བ་ཞིག་གིས་དག་སྣང་
ལ་འབྱམས་པ་ལས་གཡོས་བྱུང་བས་ཤིན་ཏུ་ཕོངས་པ་ཞིག་བྱུང་གསུངས། ཡང་ལྷ་ཁང་ཆེན་
མོའི་ཡང་སྟེང་དུ་རྡོ་རྗེ་ཕུར་པའི་གསུང་བསྙེན་མཛད་པའི་དུས་ཀྱི་ཐོ་རངས་ཤིག་དག་སྣང་ལ།
གཙུག་ལག་ཁང་ཆེན་པོ་དེ་ཉིད་ཀྱི་ཁྱམས་སྟོད་ན་བཞུགས་པའི་སྐུ་རྣམས་ལ་རྡུལ་སྤྲུགས་མཛད་
ཀྱིན་འདུག་པ་ན། སྐུ་དེ་དག་གི་ཁྲོད་ནས་མི་དཀར་པོ་ཞིག་བྱུང་ནས་རྗེ་ཉིད་ལ་ཤོག་རིལ་ཞིག་
གཏད་དེ། འདི་ཚེ་གཟུངས་ཡིན་པས་རྒྱུན་དུ་སྒྲོགས་ཤིག་ཟེར་ནས་མི་སྣང་བར་གྱུར་བ་ནི། བསྟོད་
པ་ལས་ཀྱང་། མགོན་ཁྱོད་རིམ་གཉིས་དོན་ལ་གཞོལ་བའི་ཚེ། །རྗེ་བཙུན་དཀར་པོ་རྣམ་གསུམ་
ཚེ་དཔག་མེད། །ནག་པོ་ཆེན་པོ་འོད་གསལ་ངང་ནས་གཟིགས། །ལྷ་ཡིས་ཚེ་གཟུངས་གཏད་པ་
དེ་ལ་འདུད། །ཅེས་སོ། །གཞན་ཡང་བསྟན་སྲུང་དབང་པོ་རྣམས་ཀྱིས་ཞལ་བསྟན་ཅིང་བྱིན་
གྱིས་བརླབས་པའི་ཚུལ་ཡང་འདི་ལྟ་སྟེ། རྗེ་ཉིད་དཔལ་མགོན་ཞལ་བཞི་པའི་གསུང་བསྙེན་ལ་
བཞུགས་པའི་དུས་ཤིག་གི་ཚེ། ད་ལྟ་ཞིང་སྐྱོང་མར་གྲགས་པའི་ཧོར་སིལ་ཁྱད་པར་ཅན་འདི་
ནངས་པར་ཕྱག་ཏུ་འབྱོར་རྒྱུའི་དོ་ནུབ་འོད་གསལ་ལ། མི་སྨུག་ཚོན་པ་ཞིག་གིས་རས་ཀྱིས་
དྲིལ་བའི་སིལ་སྙན་ཞིག་རྒྱབ་ལ་ཁྱེར་ཏེ་ཤར་ཕྱོགས་ནས་བྱུང་བའི་རྗེས་སུ་མི་སྐྱ་ཤར་བ་ཞྭ་ཐེབ་



དཔལ་ས་སྐྱའི་རིག་མཛོད།
ཕྱིར་
གྱོན་པ་མང་པོ་དང་། བན་ཆུང་མང་པོ་ལུང་པ་ཁེངས་པ་ཙམ་སླེབས་བྱུང་བས། དེ་མ་ཐག་ཨ་
ཙ་ར་ནག་པོ་འཇིགས་སུ་རུང་བ་གཉིས་གློ་བུར་དུ་བྱུང་ནས། སྔར་གྱི་མི་སྐྱ་ཤར་བ་དང་བན་
ཆུང་ཐམས་ཅད་ཁོང་གཉིས་ཀྱིས་ལུང་པ་མ་བརྒལ་གྱི་བར་དུ་ཕྱིར་བསྐྲད་དེ། དེའི་མོད་ལ་སྨུག་
ཚོན་པ་དེ་དྲུང་དུ་སླེབས་པ་དང་མཉམ་དུ་མནལ་སད་བྱུང་བས་ཅི་ཡིན་སྙམ་དུ་དགོངས་པའི་ཚེ།
ཧོར་སིལ་རས་ཀྱིས་དྲིལ་བ་ཞབས་དྲུང་དུ་འབྱོར་བ་དང་དུས་འཁེལ་བས། ཉིད་ཀྱི་ཞལ་ནས།
སིལ་སྙན་ཁྱད་པར་ཅན་འདི་ཆོས་སྐྱོང་ཞལ་བཞི་པ་རང་གིས་བཀུག་པར་འདུག །འདི་ལ་རྗེས་
འབྲང་བ་ཞིག་ཡོད་ཀྱང་ཆོས་སྐྱོང་རང་གིས་རིང་དུ་བསྐྲད་ནས། ད་ཆ་སྐྱོན་ཡོང་བ་མེད་པས་ཧོར་
སིལ་འདིའི་མིང་ལ་ཡང་ཞིང་སྐྱོང་མར་ཐོགས་ཤིག་གསུངས་པ་ལ་སོགས་བསྟན་སྲུང་དབང་པོ་
རྣམས་ཀྱི་ཞལ་བསྟན་ཅིང་རྗེས་སུ་བཟུང་སྟེ་བྱིན་གྱིས་བརླབས་པའི་རྣམ་ཐར་བློ་འདས་སུ་བྱུང་།
མཚོ་སྒོ་རྣམ་རྒྱལ་རྟག་རྩེ་ཕྱོགས་སུ་ལོ་དུ་མའི་བར་ལོ་ཉེས་བརྒྱུད་མར་བྱུང་ནས་འགྲོ་བ་རྣམས་
མུ་གེས་ཉེན་པ་ན། རྗེ་འདིས་ཞབས་ཀྱིས་བཅགས་པ་ཙམ་གྱིས་ལོ་ལེགས་བྱུང་བའི་ངང་ཚུལ་
དུ་གྱུར། ཡང་མཚོ་སྒོ་ན་མཚོ་ཞིག་ཡོད་པ་ལ། རྗེ་ཉིད་ཀྱིས་ཞབས་སྐོར་མཛད་པས། བདག་ཉིད་
ཆེན་པོ་གང་དུ་ཕེབས་པའི་ས་ཕྱོགས་ལ་མཚོ་དེར་གནས་པའི་སྲོག་ཆགས་ཉ་སྦྲུལ་ལྕོང་མོ་སོགས་
བསུ་བའི་ཚུལ་གྱིས་མགོ་རྣམས་རོག་རོག་པོར་བསྒྲིགས་ནས་བཀའ་དྲིན་ལེགས་སོའི་ཆེད་དུ་དད་
གུས་བྱེད་པ་ཡང་བྱུང་། གདོང་དགའ་གཞིས་ཆེན་ཕྱོགས་སུ་སྐྱ་མུག་ཆེན་པོས་འགྲོ་བ་རྣམས་
ཉམ་ཐག་པ་ན། བདག་ཉིད་ཆེན་པོ་འདིས་བུམ་གཏེར་འཇུག་སྟེ་ཕྱག་ནས་མཛད་པ་ལ་བརྟེན་
དུས་རྟག་ཏུ་བདེ་སྐྱིད་ཕུན་སུམ་ཚོགས་པ་བྱུང་བར་གྲགས། མདོར་ན་རྗེ་འདིས་ཞབས་ཀྱིས་
བཅགས་པ་ཙམ་གྱིས་ས་གཞིའི་བཅུད་འཕེལ་བ་ལ་སོགས་པའི་རྣམ་ཐར་གྱི་ཡི་གེ་བཟང་པོ་
ཤིན་ཏུ་རིང་། ཡང་རྡོ་རྗེ་ཐེག་པའི་ཉམས་ལེན་བྱེད་པའི་གདུལ་བྱ་རྣམས་ལ་ཕན་པར་དགོངས་
ནས་དམ་རྫས་འཆི་མེད་བདུད་རྩི་རིལ་བུའི་སྒྲུབ་པ་མཛད་པའི་ཚེ། བསེ་མགོན་ནག་པོ་ཆེན་



གདན་རབས་ངོ་མཚར་བང་མཛོད། །
པོའི་ཕྱག་གི་ཐོད་པའི་ནང་ནས་དམ་རྫས་བརྒྱ་རྡོ་རློན་པ་བདུད་རྩིའི་རྒྱུན་འཛག་བཞིན་པ་ཞིག་
ཕྱག་ཏུ་བབས་པ་སོགས་ཀྱི་མཚན་བཟང་བྱུང་བ་བཞིན་བསྒྲུབས་པས་ཕྱི་རོལ་དུ་དྲི་བཟང་གིས་
ས་སྐྱའི་ལུང་པ་ཁྱབ་པ་ལ་སོགས་པའི་ངོ་མཚར་བའི་རྟགས་མཚན་དང་། ནང་དུ་དམ་རྫས་
འཕེལ་སྟོབས་ཤིན་ཏུ་ཆེ་བ་ལ་སོགས་པའི་གྲུབ་པའི་མཚན་མས་གཏམས། ཡང་ལན་གཅིག་
ཆེན་པོ་འགའ་ཞིག་གི་སྲོག་བསྐྱབ་པའི་ཕྱིར་དུ་ལྷོ་ཕྱོགས་ཀྱི་བརྒྱུད་དུ་ཆིབས་ཀྱི་ཁ་ལོ་བསྒྱུར་
བ་ན། གཡག་རེང་རྐྱང་འཁོང་དུ་གྲགས་པའི་ལ་ཆེན་པོ་གྲང་ངར་ཤིན་ཏུ་ཆེ་བ་ཞིག་ཡོད་པ་ལ།
སྐུ་འཁོར་དང་འགྲུལ་པ་རྣམས་ལ་དེར་གྲང་བའི་ངལ་བ་ཆེན་པོ་འབྱུང་ངོ་སྙམ་སྟེ་ཡིད་འཇིགས་
པས་ངལ་བཞིན་ལྷན་ཅིག་ཕེབས་པའི་ཚེ། དེ་དུས་དགུན་ཤིན་ཏུ་གྲང་བའི་སྐབས་ཡིན་ཀྱང་
ལར་བགྲོད་པ་ན། དབྱར་དུས་བཞིན་རིའི་ངོས་ཐམས་ཅད་སྨུག་པ་ཆེན་པོས་ཁྱབ་ཅིང་སྔགས་
འཆང་བླ་མ་ཉིད་ཀྱི་སྐུ་ལ་འཇའ་དཀར་པོ་ཞིག་མདུང་ཚུགས་ཀྱིས་ཟུག །སྐུའི་གཡས་གཡོན་
གྱི་ཐད་ལ་ཆོས་སྐྱོང་གི་སྤྲུལ་པའི་བྱ་རོག་གཉིས་གཤོག་སྒྲ་འབྱིན་བཞིན་པ་དང་བཅས་འཕུར་
འགྲོ་བ་དང་། སྨུག་པ་དེ་ཉིད་ཀྱིས་སྐུ་འཁོར་དང་འགྲུལ་པ་རྣམས་ལ་གྲང་བས་ཉེན་པ་ལྟ་ཅི་
དབྱར་ཚ་བའི་སྐབས་བཞིན་ལུས་རྡུལ་བུན་ནེ་བ་དང་བཅས་པ་ལ་དེ་ཉིད་མ་སྒྲོལ་གྱི་བར་དུ་
བྱུང་བས། དེའི་ཚེ་ཕྱོགས་དེར་རྒྱུན་དུ་འགྲུལ་བྱེད་པའི་རྒན་རབས་པ་རྣམས་ན་རེ། ཨེ་མ་ཡ་
མཚན་ཆེ། དབྱར་ཚ་དུས་སུ་ཡང་རི་འདི་ལ་གྲང་བའི་སྡུག་བསྔལ་རྒྱུན་དུ་ཡོང་ནའང་། ད་ལན་
གཅིག་པུ་ངོ་མཚར་བའི་རྟགས་འདི་བཞིན་འབྱུང་བ་ནི་ས་སྐྱ་བདག་ཆེན་གྱི་བྱིན་རླབས་ལས་
བྱུང་བ་ཡིན་ནོ་ཞེས་ཀུན་ཏུ་བསྒྲགས་སོ། །ལན་གཅིག་བསྟན་པ་དང་རྣལ་འབྱོར་པ་ལ་དོ་བདོག་
པའི་གསང་བའི་དགྲ་བོ་སྟོབས་ལྡན་ཞིག་གིས་ལོག་སྒྲུབ་ཆེས་ཆེན་པོ་བསྒྲུབ་པར་ཉེ་བ་ན།
བདག་ཉིད་ཆེན་པོས་ཆོས་སྐྱོང་རྣམས་ལ་འཕྲིན་བཅོལ་དྲག་ཏུ་མཛད་པ་ན། རྗེ་ཉིད་ཀྱི་གཟིམ་
ཆུང་གི་གཏོར་ཁང་མདུན་གྱི་སྤྱན་གཟིགས་ཀྱི་རྒྱ་རལ་འཁྱོག་པོ་ཞིག་ལས་ཁྲག་རློན་པ་མངོན་



དཔལ་ས་སྐྱའི་རིག་མཛོད།
སུམ་དུ་འཛག་བྱུང་བ་དང་བསྟུན། ཉིད་ཀྱི་མཚན་ལམ་དུ་བརྗེ་ཞིག་གིས་རྒྱུ་མ་གློ་སྙིང་སོགས་
ནང་ཚན་ཞིག་ཁུར་བྱུང་བ་བཞེས་པས་ནངས་པར་ཡང་སྐུ་ཁམས་ལོག་པའི་རྣམ་པ་བྱུང་བ་ཆོས་
སྐྱོང་གིས་ཤ་སྐལ་བྱིན་པར་འདུག་གསུངས་ཤིང་། དེ་དང་དུས་མཚུངས་པར་མིག་མཐོང་མཁན་
ཞིག་གི་རྨི་ལམ་དུ། བསྟན་དགྲ་དམིགས་ཡུལ་གྱི་མི་དེ་ཉིད་ཀྱི་ཕུང་པོ་ཕྱོགས་ལ་བཏེགས་ནས་
མགོན་པོའི་ལས་མཁན་རྣམས་ཀྱིས་ཁྱེར་བྱུང་བ་རྨིས་པ་ན། དེ་ནས་ཞག་མ་འགའ་མ་ལོན་པར་
བསྟན་དགྲ་དེ་ཉིད་ཚེའི་དུས་བྱས་ནས་ལོག་སྒྲུབ་མཐའ་དག་རང་ཞིར་གྱུར་པ་ལ་སོགས་དྲག་
པོ་མངོན་སྤྱོད་ཀྱི་ལས་ལ་ཐོགས་མེད་དུ་རོལ་བའི་ཡི་གེ་ནམ་མཁའ་ལྟར་མཐའ་ཡས་སོ། །
མདོར་ན་དགུང་ལོ་ཉེར་བདུན་དུ་ཕེབས་པ་ནས་ལྔ་བཅུ་རྩ་ལྔ་བཞེས་ཀྱི་བར་ལ་གདན་ས་ཆེན་
པོའི་བསྟན་པའི་ཁུར་མཐའ་དག་ཚུར་མཐོང་སོ་སྐྱེའི་བློ་ལས་འདས་པ་བཞེས་ཏེ་བོད་ཁམས་
སྤྱི་དང་སྒོས་མཁའ་ཁྱབ་ཀྱི་འགྲོ་བ་བསམ་གྱིས་མི་ཁྱབ་པ་རྣམས་སྨིན་གྲོལ་གྱི་ས་ལ་བཀོད་དོ། །
རྫོང་ཆུང་བླ་བྲང་། སྒྲོལ་མ་ལྷ་ཁང་། མགོན་ཁུང་ནུབ། རྗེ་བཙུན་གྲགས་པའི་སྐུ་འདྲ་མཛེ་ཐོད་
མ་བཞུགས་པའི་ཟུར་ཁང་གཙུག་ལག་ཁང་། དབུ་རྩེ་འཇམ་དབྱངས་གཟི་འོད་འབར་བའི་དབུ་
ཐོག་གི་གསེར་ཐོག་ཆེན་མོ། ཕུ་མའི་ལྷ་ཁང་། བཞི་ཐོག་བླ་བྲང་གི་རིག་འཛིན་ལྷ་ཁང་ལ་སོགས་
གསར་དུ་བཞེངས་པའི་བྱ་བ་ལས་ཀྱི་འཁོར་ལོའི་མཛད་རྒྱུན་སྲིད་ན་རིང་ངོ༌། །དེས་ན་སྔགས་
འཆང་ཆོས་ཀྱི་རྒྱལ་པོ་ངག་དབང་ཀུན་དགའ་རིན་ཆེན་གྱིས་དཔལ་ས་སྐྱའི་སྡེ་བསྟན་པ་གདུང་
བརྒྱུད་དང་བཅས་པའི་བསྟན་པའི་མེ་རོ་གསོ་བར་མཛད་པའི་རྒྱུན་དེ་ཉིད་མི་ཉམས་ཤིང་ཡར་
ལྡན་དུ་བསྐྱངས་པའི་རྣམ་ཐར་ལ་བདག་ཉིད་ཆེན་པོ་འདི་ལས་ལྷག་པ་སུ་ཡང་མ་བྱུང་བར་གྲགས་
སོ༑ ༑མདོར་ན་ས་མོ་གླང་། ཕྱི་ལོ་༡༥༨༩ནས་མེ་མོ་སྦྲུལ། ཕྱི་ལོ་༡༦༡༧བར་དུ་གདན་བདག་
མཛད་དེ་མཐར་སྐུ་ཡི་དགུང་གྲངས་ལྔ་བཅུ་ང་ལྔ་བཞེས་པའི་མེ་མོ་སྦྲུལ། ཕྱི་ལོ་༡༦༡༧ལོའི་ས་
ག་ཟླ་བའི་ཚེས་༡༨ཉིན་ཐོ་རངས་ཀྱི་ཆ་ཟིན་པ་ན་ལམ་ཟབ་མོ་བླ་མའི་རྣལ་འབྱོར་སྨིན་རྒྱས་



གདན་རབས་ངོ་མཚར་བང་མཛོད།
སུ་མཛད་ཅིང་། རྟེན་མཆོད་རྣམས་ལ་སྤྱན་ཡང་ཡང་དུ་གཟིགས་པའི་ངང་ནས་ཞིང་འདིའི་སྐུ་
དངོས་ཀྱི་གདུལ་བྱའི་དོན་རྣམས་རེ་ཞིག་མཐར་ཕྱིན་ཏེ། སྐྱེ་བོ་རྟག་འཛིན་ཅན་རྣམས་དགེ་བ་ལ་
བསྐུལ་བའི་ཕྱིར་དང་། ཞིང་གཞན་གྱི་གདུལ་བྱ་སྨིན་གྲོལ་ལ་འགོད་པའི་ཕྱིར་རྒྱུད་སྡེ་ནས་
གསུངས་པའི་འདའ་ཁའི་རྣལ་འབྱོར་ཟབ་མོ་ལ་མཉམ་པར་བཞག་སྟེ་བདེ་བར་གཤེགས་པའི་
ཚུལ་བསྟན་ཏོ། །དེ་ནས་ཚེས་བཅོ་བརྒྱད་ཀྱི་ཉིན་མཚན་གྱི་བར་ལ་འོད་གསལ་མ་བུ་རོ་གཅིག་
ཏུ་འདྲེས་པའི་ཟུང་འཇུག་བདེ་བ་ཆེན་པོའི་ངང་དུ་མཉམ་པར་བཞག་ནས་བཅུ་དགུའི་ཐོ་རངས་
ཀྱི་ཚེ་དེ་ཉིད་ལས་བཞེངས་ཏེ་སྐུ་འཁོར་བ་ཀུན་གྱིས་གསན་པའི་ཐག་སྒྲ་དང་བཅས་དབུ་གཙུག་
མངོན་གྱུར་དུ་འཕགས་པ་ལ་བྱང་སེམས་ཀྱི་ཟིལ་བ་ཕྲོམ་མེ་བར་གྱུར་ཅིང་། དབུ་ཐོད་འཕགས་
པ་དང་དུས་མཉམ་དུ་ཤངས་ལས་བྱང་སེམས་དཀར་དམར་གྱི་རྒྱུན་ཤིན་ཏུ་བུངས་ཆེ་བ་བབས་
ཏེ་སྐུ་གདུང་གི་མདུན་གྱི་ན་བཟའ་ཐམས་ཅད་ཚོས་པར་གྱུར་ཅིང་། དེ་མ་ཐག་ཉིད་ཀྱི་སྐུའི་སྐྱེ་བ་
སྔ་མར་གྱུར་པའི་སྤྲུལ་པའི་སྐུ་དཔལ་ལྡན་བླ་མ་དམ་པ་བསོད་ནམས་རྒྱལ་མཚན་དཔལ་བཟང་
པོ་ཞེས་བྱ་བ་དེ་ཉིད་དགའ་ལྡན་ཆོས་ཀྱི་ཕོ་བྲང་ན་བཞུགས་པ་རྒྱལ་བ་བྱམས་པའི་དྲུང་ན་བཞུགས་
པའི་གནས་དེར་སླར་ཡང་བྱོན་པར་གྱུར་ཏོ། །



ཉེར་དྲུག་པ། ཀུན་དགའ་དབང་རྒྱལ་བཀྲ་ཤིས་གྲགས་པ་
རྒྱལ་མཚན་དཔལ་བཟང་པོ།
་་
ཁྲི་ཆེན་ཉེར་དྲུག་པ་ཀུན་དགའ་དབང་རྒྱལ་བཀྲ་ཤིས་གྲགས་པ་རྒྱལ་མཚན་དཔལ་བཟང་
པོ་ནི། བོད་ཆུ་ཕོ་འབྲུག །ཕྱི་ལོ་༡༥༩༢ལོར་ཡབ་འཛམ་གླིང་རྒྱན་མཆོག་སྔགས་འཆང་ཆེན་པོ་
གྲགས་པ་བློ་གྲོས་དང་། ཡུམ་མཆོག་ལྷ་སྲས་བསོད་ནམས་རྒྱལ་མོ་གཉིས་ཀྱི་རིགས་སྲས་དམ་
དུ



གདན་རབས་ངོ་མཚར་བང་མཛོད།
པ་རུ་དགེ་བའི་ལྟས་ཁྱད་པར་ཅན་དུ་མ་དང་བཅས་ཏེ་བླ་བྲང་ཕུན་ཚོགས་གླིང་དུ་སྐུ་བལྟམས།
འཁྲུངས་མ་ཐག་ཡབ་རྡོ་རྗེ་འཆང་ཆེན་པོ་མཆོག་ནས་ངག་དབང་ཀུན་དགའ་དབང་རྒྱལ་བཀྲ་
ཤིས་གྲགས་པའི་རྒྱལ་མཚན་དཔལ་བཟང་པོ་ཞེས་མཚན་གྱི་ཅོད་པཎ་རིང་མོ་གསོལ་བར་མཛད།
མཐའ་ཀླས་བསྟན་འགྲོའི་མགོན་དཔུང་དུ་ཞབས་པད་རྡོ་རྗེའི་རང་ཁམས་སུ་བརྟན་བཞུགས་
སླད་དུ་ཡབ་ཆེན་རྡོ་རྗེ་འཆང་གིས་རྒྱལ་བ་ཚེ་མཐའ་ཡས་པའི་དཀྱིལ་འཁོར་དུ་བཅུག་སྟེ་སྨིན་
བྱེད་ཟབ་མོ་བསྩལ། སྐུ་ན་རིམ་བཞིན་སོན་པ་དང་རྒྱུ་དང་འབྲས་བུར་རྗེས་སུ་འགྲོ་ལྡོག་མི་བསླུ་
བ་ངེས་པའི་བརྡར་ཡོན་ཏན་ཀུན་གྱི་གཞི་མ་འབྲི་ཀློག་ལ་སོགས་ནས་རྗེ་བཙུན་ས་སྐྱ་པའི་གོང་
མ་རྣམས་ཀྱི་ཕྱག་སྲོལ་རྩ་བརྒྱུད་བརྟག་པ་གཉིས་པ། ཕུར་པ། བདེ་ཀྱེ་གསང་གསུམ་སོགས་
ཐུགས་འཛིན་དང་། དེ་དག་གི་ཕྱག་ལེན་དབྱངས་རོལ་གར་འཆམས་སོགས་རིམ་པ་མཐའ་
དག་ཚེགས་མེད་ངང་ཐུགས་སུ་ཆུབ། དགུང་ལོ་བཅུ་གསུམ་པར་དཔལ་ཆེན་རྡོ་རྗེ་གཞོན་ནུའི་ཕུར་
སྒྲུབ་ཆེན་མོའི་ཚོགས་ཀྱི་མགོན་དུ་ཕེབས། དགུང་ལོ་བཅོ་ལྔ་པར་རིགས་ཐམས་ཅད་ཀྱི་བདག་
པོ་འཇམ་དབྱངས་བསོད་ནམས་དབང་པོའི་ཞལ་སྔ་ནས་སྒྲུབ་ཐབས་བརྒྱ་རྩ། ས་ལོ་ཆེན་པོ།
སྔགས་འཆང་ཆེན་མོ། བསོད་ནམས་དབང་པོ་རྣམས་ཀྱི་བཀའ་འབུམ་དང་རྩ་བརྒྱུད་བརྟག་
གཉིས་ཀྱི་ལུང་སོགས་གསན་བསམ་མཐའ་ཡས་མཛད། དགུང་ལོ་བཅུ་དྲུག་པ་མེ་ལུག་ལོར་
རིགས་དང་དཀྱིལ་འཁོར་ཀུན་གྱི་གཙོ་བོར་བཞུགས་པའི་འཇམ་མགོན་བསོད་ནམས་དབང་
པོ་ཞབས་ཀྱི་དྲུང་ནས་མདོ་རྒྱུད་མ་ལུས་པའི་བཅུད་ཕྱུང་བ་འཇིགས་བྲལ་སྟོབས་ཀྱི་མགོན་པོ་
གྲུབ་ཆེན་བིར་ཝ་པའི་བཀའ་སྲོལ་མཁའ་འགྲོའི་ཞལ་རླངས་ཐུལ་ལེ་བ། རྗེ་བཙུན་ས་སྐྱ་པའི་
གོང་མ་ཡབ་སྲས་བརྒྱུད་པར་བཅས་པའི་ཐུགས་བཅུད་མཚན་གྱི་ཆེ་བ་བཅུ་གཅིག་དང་ལྡན་པའི་
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་པ་གསན་བཞེས་སླད་ཡབ་རྗེ་
རྡོ་རྗེ་འཆང་གི་དབུས་སྐུ་མཆེད་གསུམ་ག་བྱས་འགྱུར་རྡོ་རྗེའི་བྲག་རྫོང་ཞེས་དཔལ་ལྡན་ས་



དཔལ་ས་སྐྱའི་རིག་མཛོད།
སྐྱའི་སྒྲུབ་གནས་ཁྱད་པར་ཅན་དེར་ཞབས་ཀྱི་དཀྱིལ་འཁོར་བཅགས་པར་མཛད། ལོ་དེའི་དབོ་
ཟླའི་ཚེས་བརྒྱད་ཉིན་ཆོས་ཐུན་དང་པོའི་དུས་སུ་ནམ་མཁའ་ལ་འཇའ་གུར་སུམ་ཚོམ་གྱི་དབུས་
སུ་རྗེ་བཙུན་དཀར་པོ་རྣམ་གསུམ་བཞུགས་པ་ཡབ་སྲས་ཐུན་མོང་གིས་གཟིགས་པ་དང་། སྐབས་
དེར་མེ་ཏོག་གི་ཆར་བབས་པ་ལ་སོགས་བཀྲ་ཤིས་པའི་དགེ་མཚན་བློ་ལས་འདས་པ་བྱུང༌། དེ་
ནས་དགུང་ལོ་བཅུ་བདུན་པ་དང་བཅུ་དགུ་པ་སོ་སོར་རྗེ་བཙུན་ས་སྐྱ་པའི་ཡབ་ཆོས་ཡི་དམ་དགྱེས་
པ་རྡོ་རྗེ་དང་། དཔལ་ཆེན་རྡོ་རྗེ་གཞོན་ནུའི་བསྙེན་བསྒྲུབ་བསྒོམ་བཟླས་ལ་བཞུགས་ཏེ་གྲུབ་
པའི་ས་མཐོན་པོར་གཤེགས་པའི་ཚུལ་བསྟན། དེ་ནས་བོད་ས་ཕོ་རྟ། ཕྱི་ལོ་༡༦༡༨ལོར་བྱང་
ཕྱོགས་ཐུབ་པའི་རྒྱལ་ཚབ་ཁམས་གསུམ་ཆོས་ཀྱི་རྒྱལ་པོ་འཇམ་མགོན་བླ་མ་ས་སྐྱ་པཎྜི་ཏས་
ཟབ་ཅིང་རྒྱ་ཆེ་བའི་མདོ་སྔགས་ཀྱི་ཆོས་ཚུལ་རྒྱ་མཚོ་ལྟ་བུ་གསུངས་པའི་བཞུགས་ཁྲི་བྱིན་ཅན་
གྱི་སྟེང་དུ་ཕེབས་ཏེ་དཔལ་ལྡན་ས་སྐྱ་པའི་ལུགས་གཉིས་ཀྱི་བདག་པོའི་ཁུར་བཞེས། མདོར་
ན་ས་ཕོ་རྟ། ཕྱི་ལོ་༡༦༡༨ནས་ལྕགས་ཕོ་སྤྲེལ། ཕྱི་ལོ་༡༦༢༠བར་གྱི་རིང་གདན་བདག་མཛད་
དེ་གདན་ས་ཆེན་མོ་ལ་སོགས་སུ་མདོ་སྔགས་ཀྱི་ཟབ་ཆོས་ཆོས་ཚུལ་རྒྱ་མཚོ་ལྟ་བུས་མཐའ་ཡས་
པའི་སྐྱེ་རྒུ་རྣམས་སྨིན་གྲོལ་གྱི་ས་ལ་བཀོད་པ་སོགས་འཁོར་ལོ་གསུམ་གྱི་འཕྲིན་ལས་མཐའ་
ཡས་པ་བསྐྱངས། དེ་ལྟར་རྒྱལ་བའི་གདུང་འཚོབ་གང་ཉིད་བསྟན་འགྲོའི་དོན་མཛད་བཞིན་པར་
ལྕགས་ཕོ་སྤྲེལ། ཕྱི་ལོ་༡༦༢༠ལོའི་ཧོར་ཟླ་བཞི་པའི་ཚེས་བཅོ་བརྒྱད་ཉིན་ངོ་མཚར་བའི་ལྟས་
དང་བཅས་པའི་སྒོ་ནས་རེ་ཞིག་དགོངས་པ་གཞན་དོན་དུ་ཕེབས་པའི་ཚུལ་བསྟན་ཏོ། །



ཉེར་བདུན་པ། ངག་དབང་ཀུན་དགའ་བསོད་ནམས།
©
ཁྲི་ཆེན་ཉེར་བདུན་པ་ངག་དབང་ཀུན་དགའ་བསོད་ནམས་ནི། བོད་མེ་མོ་བྱ། ཕྱི་ལོ་༡༥༩༧
ལོར་ཡབ་རྗེ་རྡོ་རྗེ་འཆང་གྲགས་པ་བློ་གྲོས་ཀྱི་རིགས་སྲས་སུ་ལྷ་ཆེན་ཕུན་ཚོགས་གླིང་དུ་ངོ་མཚར་
བའི་ལྟས་དུ་མ་དང་བཅས་ཏེ་སྐུ་འཁྲུངས་ཤིང་། འཁྲུངས་ཙམ་ནས་སྐུ་ཡི་དབྱིབས་མཛེས་ཤིང་ཞལ་
རིན



དཔལ་ས་སྐྱའི་རིག་མཛོད།
གྱི་མདངས་ལེགས་པ་མཐོང་ན་མི་མཐུན་པ་མེད་པར་ལུས་ཅན་མཐའ་དག་གི་ཡིད་འཕྲོག་པའི་ངང་
ཚུལ་ཅན་དུ་བཞུགས་ལ། མཆོག་ཟུང་མོངྒལ་གྱི་མཁན་བུ་དང་། དགེ་བསྙེན་ལི་ཙྪ་བི་གཞོན་ནུ།
པཎ་ཆེན་སྒོ་མཐའ་ཡས། རིག་འཛིན་ཤྲཱི་སིདྷ། ཆེན་ཞི་བ་འཚོ། ཡུལ་སྲུང་མགར་སྟོང་བཙན། ཅོག་
རོ༑ སྣ་ནམ། གྱི་ཇོ། རྩེ་མོའི་ཞབས། རྗེ་བཙུན་རིན་པོ་ཆེ། ཐེག་ཆེན་ཆོས་རྒྱལ། བླ་མ་དམ་པ།
ཀློང་ཆེན་པ། རྡོ་རྗེ་གདན་པ། གོ་རམས་པ། མང་ཐོས་ཀླུ་སྒྲུབ་རྒྱ་མཚོ་ལ་སོགས་པའི་དམ་པ་
རྣམས་ཀྱི་གསལ་འཕྲེང་དང་ངོ་བོ་དབྱེར་མེད་ཡིན་པ་ནི་བླ་ལྷའི་ལུང་གིས་ངེས་པ་རྙེད། སྐུ་ཡི་
བགྲང་གཞི་ཤིན་ཏུ་ཆེས་ཕྲ་གསུང་གི་སྒོ་འཕར་དང་པོར་ཕྱེས་པའི་དུས་ཙམ་ནས་འོད་གསལ་གྱི་
ལམ་ལ་བརྟེན་ནས་ལྐོག་གྱུར་གཞན་གྱི་ལུས་ངག་ཡིད་གསུམ་གྱི་བྱ་བ་ཐམས་ཅད་གསུངས་པས་
ཀུན་ཡ་མཚན་གྱི་གནས་ལ་བཀོད། དེའི་ཚེ་ཆོས་ཐམས་ཅད་བདེན་མེད་སྒྱུ་མར་མཁྱེན་པའི་ཡེ་
ཤེས་ཀྱང་ཐུགས་རྒྱུད་ལ་འབད་པ་མེད་པར་འཁྲུངས་སོ། །མདོར་ན་ངེས་པའི་དོན་དུ་སྤངས་རྟོགས་
ཀྱི་ཡོན་ཏན་མཐའ་དག་ཡོངས་སུ་རྫོགས་ཏེ་རྒྱལ་བ་ཁྱབ་བདག་རྡོ་རྗེ་འཆང་ཆེན་པོའི་ངོ་བོར་
བཞུགས་ཀྱང་མ་དག་པ་རྣམས་ལ་རྒྱུ་དང་འབྲས་བུའི་རྗེས་སུ་ལྡོག་ལ་བརྟན་པ་ཐོབ་པའི་ཆེད་དུ་
ཡོན་ཏན་ཀུན་གྱི་གཞི་མ་ཡི་གེ་འབྲི་བ་དང་། ཀློག་པ་དང་། འཛིན་པ་ལ་སོགས་ནི་ཕལ་ཆེར་གཟིགས་
པ་ཙམ་གྱིས་ཚེགས་མེད་དུ་མཁྱེན་ཅིང་འགའ་ཞིག་ནི་སྦྱོང་ཚུལ་མ་བསྟན་པར་ཡང་མཁྱེན་པར་
གྲགས། དགུང་ལོ་བཅུ་གཅིག་པ་ལ་ཡབ་རྗེ་དང་ལྷན་དུ་འཇམ་དབྱངས་བསོད་ནམས་དབང་པོའི་
དྲུང་དུ་གསུང་ངག་ལམ་འབྲས་གསན་བཞེས་ཀྱིས་བྱས་འགྱུར་དུ་ཕེབས། ལོ་དེའི་དབོ་ཟླའི་ཚེས་
བརྒྱད་ཀྱི་ཆོས་འཁོར་དབུ་བཙུགས་པའི་ཉིན་ནམ་མཁར་འཇའ་གུར་སུམ་ཚོམ་གྱི་དབུས་སུ་རྗེ་
བཙུན་རིན་པོ་ཆེ་དཀར་པོ་རྣམ་གསུམ་བཞུགས་པ་མངོན་སུམ་དུ་གཟིགས། དེའི་ཚེ་མེ་ཏོག་གི་
ཆར་སོགས་དགེ་མཚན་བསམ་ལས་འདས་པ་བྱུང་བར་གྲགས། བཅུ་གཉིས་པ་ལ་འཇམ་དབྱངས་
བསོད་ནམས་དབང་པོའི་དྲུང་དུ་དགེ་ཚུལ་བསྒྲུབས། ལོ་དེ་རང་ལ་རྒྱུད་སྡེ་རྒྱ་མཚོའི་ཉིང་ཁུ་དཔལ་
བྱC892



གདན་རབས་ངོ་མཚར་བང་མཛོད། །
དགྱེས་པ་རྡོ་རྗེའི་གཞི་བསྙེན་མེ་ཡི་གྲངས་ཅན་མཐར་ཕྱིན་པར་མཛད། སྐུ་ཡི་བགྲང་གཞི་གཅིག་
ལྷག་བཅུ་ཕྲག་གཉིས་ཀྱི་སྟེང་མུས་བདེ་བ་ཅན་དུ་མུས་ཆེན་སངས་རྒྱས་རྒྱལ་མཚན་གྱིས་མཁན་
པོ༑ མཁན་ཆེན་བཟོད་པ་རྒྱ་མཚོ་དང་འཇམ་དབྱངས་ཆོས་བཟང་གཉིས་ཀྱིས་ལས་གསང་གི་
སློབ་དཔོན་མཛད་པ་སོགས་ཀྱི་དབུས་སུ་བསྙེན་པར་རྫོགས། བོད་ལྕགས་ཕོ་སྤྲེལ། ཕྱི་ལོ་༡༦༢༠
ལོར་བྱང་ཕྱོགས་བོད་ཀྱི་རྡོ་རྗེ་གདན་དཔལ་ལྡན་ས་སྐྱའི་ཆོས་སྲིད་ཀྱི་བདག་པོར་ཕེབས། ཕྱིས་
སུ་ཡབ་རྗེའི་བཀའ་བཞིན་གདུང་སྤེལ་མཛད། མདོར་ན་ཡབ་རྗེ་རྡོ་རྗེ་འཆང་དང་འཇམ་དབྱངས་
བསོད་ནམས་དབང་པོ། གྲུབ་མཆོག་མཐུ་སྟོབས་དབང་ཕྱུག །མུས་ཆེན་འཁོར་ལོ་སྡོམ་པ།
ཐར་རྩེ་ནམ་མཁའ་དཔལ་བཟང་། མཁན་ཆེན་ངག་དབང་ཆོས་གྲགས། སྤྱན་སྔ་ཀུན་དགའ་
རྡོ་རྗེ་ལ་སོགས་ཡོངས་འཛིན་དགེ་བའི་བཤེས་གཉེན་མཁས་དང་གྲུབ་པའི་སར་གཤེགས་
གཉིས་ལྷག་བཅུ་ཡི་གྲངས་ཙམ་བསྟེན་ནས་ཚེ་གཅིག་ལུས་གཅིག་ལ་སངས་རྒྱས་ཀྱི་གོ་འཕང་
བདེ་བླག་འཐོབ་པའི་འབྲས་ཅན་དམ་པ་གསུང་ངག་རིན་པོ་ཆེས་ཐོག་དྲངས་ནས་མདོ་སྔགས་
སྤྱི་དང་། ཁྱད་པར་རིག་གནས་བཅུ་ལ་གསན་སྒོམ་མཛད་དེ་མཁྱེན་པའི་གཏེར་མཛོད་གྲོལ།
མདོ་སྔགས་རིག་གནས་བཅུ་དང་བཅས་པའི་གན་མཛོད་ཆེན་པོར་གྱུར་ཏེ་མཧཱ་པཎྜི་ཏ་འཇམ་
མགོན་ཨ་མེས་ཞབས་ཞེས་པའི་གྲགས་སྙན་སྲིད་པའི་ཁམས་ཀུན་ཁྱབ། གསུང་རྩོམ་པོད་ཉེར་
དགུ་ཙམ་བཞུགས། བགྲང་བྱ་བཅུ་གཉིས་པའི་སྐབས་དགྱེས་པ་རྡོ་རྗེའི་བསྙེན་སྒྲུབ་མཐར་ཕྱིན་
གྱིས་ཐོག་དྲངས་མགོན་པོའི་ཡི་གེ་བདུན་པ་ལ་བྱེ་བ་གཉིས། ཡི་གེ་བཅུ་གཉིས་མ་དང་ཤཱ་ས་
ན་འབུམ་ཕྲག་དུ་མ་དང་། ༀ་གསུམ་མ་བྱེ་བ་སུམ་ཅུ་ལ་སོགས་ཡི་དམ་རྒྱ་མཚོའི་བསྙེན་སྒྲུབ་
མ་ལུས་པ་མཐའ་རུ་ཕྱིན་ཏེ་གྲུབ་པའི་གོ་འཕང་མཆོག་གི་རྩེ་མོར་ཕེབས་པའི་རྒྱུ་ཅན་ལས་གཞི་
བསྙེན་གྱི་ཚེ་འོད་གསལ་དག་པའི་ཀློང་དུ་རྗེ་བཙུན་བདག་མེད་མས་རྗེས་སུ་བཟུང་། བྱང་
ཕྱོགས་བོད་ཀྱི་རྡོ་རྗེ་གདན་དཔལ་ལྡན་ས་སྐྱ། ངོར་ཨེ་ཝཾ་ཆོས་ལྡན། ཉང་སྟོད་བརྩེ་ཆེན། གསེར་



དཔལ་ས་སྐྱའི་རིག་མཛོད།
མདོག་ཅན། མུས་བདེ་བ་ཅན། ཆོས་འཁོར་ལྷུན་པོ། ལྷ་ས། གོང་དཀར། དཔལ་ཆོས་འཁོར་
ཆོས་སྡེ། ཡར་འབྲོག་སྣ་དཀར་རྩེ། སྐྱེད་ཚལ་འོག །བསམ་ཡས་སོགས་སུ་སྔོན་ངོར་ཆེན་རྡོ་
རྗེ་འཆང་གིས་གསུང་ངག་ཚར་བརྒྱད་ཅུ་གྱ་གསུམ། རྗེ་སེམས་དཔའ་ཆེན་པོས་ཚར་ཉེར་དྲུག་
ཙམ་དང་། འཇམ་དབྱངས་སངས་རྒྱས་རིན་ཆེན་གྱིས་ཚར་ལྔ་བཅུ་ང་གཅིག་གི་ཆོས་འཁོར་
ལྟར་གསུང་ངག་རིན་པོ་ཆེ་ཚོགས་བཤད་ཆ་ལག་དང་བཅས་པ་ཚར་བཅུ། སློབ་བཤད་ཚར་
གསུམ་གྱིས་ཐོག་དྲངས་ནས་གསང་སྔགས་གསར་རྙིང་གི་ཆོས་འཁོར་བསམ་གྱིས་མི་ཁྱབ་པ་
བསྐོར་ཏེ་མཐའ་ཡས་པའི་གདུལ་བྱ་རྣམས་སྨིན་གྲོལ་མཆོག་གི་ས་ལ་བཀོད། དེའི་རྒྱུ་ཅན་ལས་
རིགས་སྲས་འཇམ་པའི་རྡོ་རྗེ་བསོད་ནམས་དབང་ཕྱུག །ཤར་ཆེན་ཤེས་རབ་འབྱུང་གནས། ཁྱབ་
བདག་བཀའ་འགྱུར་བ་མགོན་པོ་བསོད་ནམས་མཆོག་ལྡན་ལ་སོགས་རང་ལུགས་ཀྱི་མཁས་གྲུབ་
དུ་མ་དང་། སྒྲུབ་བརྒྱུད་བསྟན་པའི་མངའ་བདག་འབྲུག་པ་སངས་རྒྱས་རྡོ་རྗེ་ལ་སོགས་མཉམ་
མེད་བཀའ་བརྒྱུད་པ་དང་། སྔ་འགྱུར་བསྟན་པའི་གསལ་བྱེད་ཡོལ་མོ་སྤྲུལ་སྐུ་སྐུ་མཆེད་ལ་སོགས་
གསང་ཆེན་རྙིང་མ་བ་སྟེ་བསྟན་པའི་རྒྱལ་མཚན་གོང་དུ་འདེགས་ནུས་ཀྱི་མཁས་གྲུབ་སློབ་མ་
བསམ་གྱིས་མི་ཁྱབ་པ་བྱོན། ས་སྐྱོང་མི་རྗེ་བྱང་པ་ཆོས་རྒྱལ། ཡར་རྒྱབ་དཔོན་དང་། མི་དབང་
ཀརྨ་ཕུན་ཚོགས། མི་དབང་ཀརྨ་བསྟན་སྐྱོང་དབང་པོ་ལ་སོགས་པའི་བོད་ཆེ་རྒུ་ཀུན་གྱིས་གཙུག་
ཏུ་བཀུར་ཏེ་གསུང་གི་བདུད་རྩི་བླངས། གཞིས་ཀ་རྩེ་དང་ཆོས་ལྡན་ལྷ་སར་གོང་ས་ལྔ་པ་ཆེན་པོ་
དང་མཇལ་ཕྲད་ཚེ་ཀུན་མཁྱེན་ལྔ་པ་ཆེན་པོས་རྗེ་འདིའི་མཁྱེན་པ་ལ་ངོ་མཚར་ཏེ་བསྔགས་བརྗོད་
ཀྱི་གདུགས་དཀར་བསྒྲེངས། ཧོར་ཡུལ་ནས་གོང་མས་སྤྱན་འདྲེན་གྱི་ཕོ་ཉ་དང་ཞུ་རྟེན་རིན་ཐང་
ཅན་གྱི་དངོས་པོ་བསམ་གྱིས་མི་ཁྱབ་པ་ཕུལ་ཀྱང་བྱོན་པར་མ་མཛད། དེའི་ཚེ་བོད་ཀྱི་བཙན་པོ་
སྡེ་སྲིད་གཙང་པ་ཀརྨ་ཕུན་ཚོགས་བསྟན་སྐྱོང་གིས་གསོལ་བ་ཕུར་ཚུགས་སུ་བཏབ་པ་ལ་སོགས་
པའི་རྟེན་འབྲེལ་འགའ་ཡི་རྒྱུས་ཕོ་བྲང་བསམ་གྲུབ་རྩེར་ཐེངས་ཁ་ཤས་ཕེབས་ཏེ་ས་སྐྱའི་ཕུར་
18))



གདན་རབས་ངོ་མཚར་བང་མཛོད། །
པ་གྲྭ་ཚང་བཙུགས། གདན་ས་ཆེན་པོར་ལི་མ་ལྷ་ཁང་། རྒྱ་ནག་ལྷ་ཁང་། ཕྱག་དཔེ་ལྷ་ཁང་ཆེན་
མོ༑ བླ་མ་ལྷ་ཁང་སོགས་དང་བདེ་མཆོག་ཕོ་བྲང་། འབུམ་ཐང་། འཕགས་པ་རིན་པོ་ཆེའི་ཕྱི་
རྟེན་ལ་སོགས་ཀྱི་ཞིག་གསོ་མཛད། རྗེ་བཙུན་ས་སྐྱ་པ་ཆེན་པོ་དང་རྒྱལ་བ་མུས་ཆེན་པའི་དངུལ་
སྐུ་ཁྱད་འཕགས་ལ་སོགས་པའི་སྐུ་རྟེན་རབ་འབྱམས་བཞེངས། དུས་གཅིག་གི་ཚེ་དབུས་གཙང་
གཉིས་སུ་འབྲུམ་བུའི་ནད་ཡམས་ཀྱིས་སེམས་ཅན་དུ་མ་དུས་མིན་དུ་འཆི་བའི་དུས་བྱས་པ་ན།
རྗེ་འདིས་ནད་ཡམས་བཅད་དེ་ཐམས་ཅད་ཉོན་མོངས་པ་ལས་ཐར་པར་མཛད། འབྲུག་བོད་
དམག་འཁྲུགས་སྐབས་སུ་ཇི་ལྟར་གསོལ་བ་བཏབ་པ་ལྟར་རྗེ་འདི་ཉིད་འབྲུག་ཡུལ་དུ་ཆིབས་
ཀྱི་ཞལ་ཁ་བསྒྱུར་ཏེ་ཕེབས་པ་ལས་བོད་འབྲུག་མ་ལུས་པ་རྣམས་ཤིན་ཏུ་ངལ་བའི་དུཁ་ལས་
ཐར་པར་མཛད། མདོར་ན་བོད་ལྕགས་ཕོ་སྤྲེལ། ཕྱི་ལོ་༡༦༢༠ནས་ས་མོ་ཕག །ཕྱི་ལོ་༡༦༥༩
བར་དཔལ་ལྡན་ས་སྐྱའི་ཆོས་སྲིད་ཀྱི་བདག་པོར་བཞེངས་ཏེ་གདན་ས་ཆེན་པོས་ཐོག་དྲངས་
ཡངས་པའི་རྒྱལ་ཁམས་ཀུན་ཏུ་མདོ་སྔགས་ཀྱི་ཆོས་འཁོར་བསམ་གྱིས་མི་ཁྱབ་པ་བསྐོར་ཏེ་
ཐམས་ཅད་ཀྱི་ཐམས་ཅད་སྨིན་གྲོལ་གྱི་ས་ལ་བཀོད་དོ། །ཁྱད་པར་དཔལ་ལྡན་ས་སྐྱ་པའི་བསྟན་
པ་སྡེ་དང་བཅས་པ་རྣམས་བོར་རལ་འཁྱོམ་གསུམ་མེད་པར་ཤིན་ཏུ་བདེ་བར་བསྐྱངས་སོ། ། །
དེའི་རྒྱུ་ཅན་ལས་ལན་ཅིག་རྗེ་ཉིད་ཀྱི་ཞལ་སྔ་ནས། ངེད་རང་གིས་བསྟན་པ་རིན་པོ་ཆེ་འཛིན་
སྐྱོང་སྤེལ་གསུམ་ལ་ངལ་བ་ལྷུར་ལེན་གྱིས་སྤེལ་ཐུབ་ཅིང་སྔགས་འཆང་ཆེན་པོའི་བསྟན་པའི་
རྒྱུན་འདི་ཡང་ཡར་ལྡན་ཁོ་ནར་བྱུང་བས་བློ་བདེ་ཞེས་སོགས་ཐུགས་དགྱེས་སྤྲོ་ཆེན་པོའི་ངང་
ནས་གསུངས་པའི་མཐར་དགུང་གྲངས་དྲུག་ཅུ་རེ་བཞི་བཞེས་པའི་ས་མོ་ཕག །ཕྱི་ལོ་༡༦༥༩
ལོའི་མགོ་ཟླ་བའི་ཡར་ངོའི་ཚེས་བཅུ་དཔའ་བོ་མཁའ་འགྲོ་འདུ་བའི་དུས་ཚེས་ཁྱད་པར་ཅན་
གྱི་སྲོད་ཀྱི་ཆར་རྗེ་བཙུན་གྲགས་པའི་འཕེལ་གདུང་དང་སྔགས་འཆང་ཆེན་པོའི་དམ་རྫས་ཤིག་
བསྲེས་ལ་ཁུར་ཤོག་གསུངས་ནས་གསོལ་བཞེས་གྲུབ་མཚམས་ཞབས་རྡོ་རྗེ་སྐྱིལ་ཀྲུང་། ཕྱག་



དཔལ་ས་སྐྱའི་རིག་མཛོད།
གཉིས་རྡོ་རྗེ་ཁུ་ཚུར་ཐུགས་ཀར་བསྣོལ་ཏེ་རྒྱུད་སྡེ་རིན་པོ་ཆེ་ནས་གསུངས་པའི་འདའ་ཁ་མའི་
རྣལ་འབྱོར་གསལ་འདེབས་པར་མཛད་དེ་ཧིཀ་ཆེ་བ་གཉིས་དང༌། ཆུང་ངུ་གཅིག་གནང་སྟེ་
གཟུགས་སྐུའི་བཀོད་པ་དོན་དམ་འཕོ་འགྱུར་མེད་པའི་འོད་གསལ་ཕྱག་རྒྱ་ཆེན་པོའི་ངང་དུ་
མཉམ་པར་བཞག་པའི་ཚུལ་བསྟན་ཏོ། །དེ་ནས་རེ་ཞིག་ནམ་མཁའ་གཡའ་དག་པ་ལ་གདུགས་
དང་རྒྱལ་མཚན་གྱི་རྣམ་པའི་འཇའ་ཚོན་གྱིས་ཁྱབ། དྲི་བཟང་པོ་ཀུན་ཏུ་ཐུལ། ནམ་མཁའ་ནས་
རོལ་མོའི་སྒྲ་འབྱིན་པ་སོགས་ཀྱི་མཚན་མ་དང་། ཚེས་བཅུ་གཉིས་ཀྱི་ཆར་འོད་གསལ་ལས་ཟུང་
འཇུག་གི་སྐུར་བཞེངས་ཏེ་དབུའི་གཙུག་གཏོར་སོར་གང་ཙམ་འཕགས་ཤིང་བྱང་སེམས་ཀྱི་ཟིལ་
པ་ཁྲོམ་མེ་བ་དང་བཅས་དཔའ་བོ་རྣལ་འབྱོར་མའི་ཚོགས་བསམ་གྱིས་མི་ཁྱབ་པས་སྐུ་མདུན་
ནས་བསུས་ཏེ་ཤར་ཕྱོགས་མངོན་པར་དགའ་བའི་ཞིང་དུ་དེ་བཞིན་གཤེགས་པ་དྲི་མ་མེད་པའི་
དྲུང་དུ་གཤེགས་སོ། །སྐུ་གདུང་རིན་པོ་ཆེ་ཞུགས་ལ་ཕུལ་བའི་ཚེ་མེ་ཏོག་གི་ཆར་ཁ་བ་བཞིན་
བབས་པ་རྣམས་བཙུན་ཆུང་འགའ་རེས་ཤོག་ཐུམ་ཀྱང་བྱས། དབུ་ཐོད་ལ་བདེ་མཆོག་དཔའ་
གཅིག །རྡོ་རྗེ་རྣལ་འབྱོར་མ། གུར་མགོན། རྣལ་འབྱོར་དབང་ཕྱུག་གི་སྐུ་དང་རིང་བསྲེལ་ལ་
སོགས་དད་རྟེན་བསམ་གྱིས་མི་ཁྱབ་པར་བྱོན་ནོ། །



ཉེར་བརྒྱད་པ། ངག་དབང་བསོད་ནམས་དབང་ཕྱུག་
ཁྲི་ཆེན་ཉེར་བརྒྱད་པ་ངག་དབང་བསོད་ནམས་དབང་ཕྱུག་ནི། བོད་ས་ཕོ་སྟག །ཕྱི་ལོ་༡༦༣༨
ལོར་ཡབ་ཡོངས་རྫོགས་བསྟན་པའི་མངའ་བདག་འཇམ་མགོན་ཨ་མེས་ཞབས་དང་མ་གཅིག་ཨོ་
རྒྱན་སྐྱབས་མ་གཉིས་ཀྱི་རིགས་སྲས་སུ་གཟུགས་སྐུའི་ཉི་མ་མངོན་དུ་ཤར། འཁྲུངས་མ་ཐག་



དཔལ་ས་སྐྱའི་རིག་མཛོད།
2
ནས་མཛེས་སྐུའི་ཆ་ཤས་ཡོངས་སུ་རྫོགས་པ་དང་། སྐྱེ་མཆེད་རྣམས་ཤིན་ཏུ་གསལ་བ་ཞིག་བྱུང་།
གསུང་རྡོ་རྗེའི་བདག་ཉིད་འོད་དཔག་མེད་དེ་ཉིད་ཀྱི་སྒྱུ་འཕྲུལ་གྱི་རོལ་གར་མཐའ་ཡས་པ་ལས་
ཕྱི་མའི་དུས་སུ་འབྲས་བུའི་ཐེག་པ་མཆོག་གི་ཉེ་ལམ་སྟོན་པའི་ཆེད་དུ་གསང་བ་གསུམ་གྱི་འོད་
རྡུལ་སིནྡྷའི་མཚོར་འཕོས་པའི་སྤྲུལ་པའི་སྣང་བརྙན་འཆི་མེད་རིག་འཛིན་གྲུབ་པ་ཨོ་རྒྱན་ཐོད་ཕྲེང་
འཆང་བ་དེ་ཉིད་སྐུ་དངོས་རྔ་ཡབ་དཔལ་རིར་བཞུགས་པ་དེ་ཉིད་གངས་ཅན་གདུལ་བྱའི་མགོན་
དུ་ལྷ་རིགས་འཁོན་གདུང་དུ་སྲིད་པ་བཟུང་བའི་འཇམ་དབྱངས་བསོད་ནམས་དབང་པོ་ཉིད་ཡིན་
པ་དེ་ཉིད་སླར་ཡང་རྗེ་འདི་ཉིད་ཀྱི་ཚུལ་དུ་ཕེབས་པའི་རྣམ་པར་ཐར་པ་ནི་ལྐོག་གྱུར་སྒྲིབ་བྲལ་
གཟིགས་པའི་ཆོས་སྐྱོང་ཆེན་པོ་བསེ་ཁྲབ་ཅན་དང་ཞ་ལུ་རྒྱན་གོང་གི་རྡོ་རྗེ་རབ་བརྟན་མ་གཉིས་
ཀྱིས་ཕྱོགས་སུ་བསྒྲགས། གསུང་མཁྱེན་ཙམ་ནས་སློབ་དཔོན་ལས་སྦྱོང་ཚུལ་མ་བསྟན་པར་བཛྲ་
གུ་རུ། ཀཱི་ལ་ཡ། མགོན་པོའི་ཡི་གེ་བདུན་མ་སོགས་རང་བྱུང་ཐོགས་མེད་དུ་གསུངས། དེ་ལྟར་
ནའང་གདན་ས་ཆེན་པོའི་ཕྱག་སྲོལ་དང་གདུལ་བར་བྱ་བ་རྣམས་ལ་ཀུན་རྫོབ་ལམ་གྱིས་རིམ་པར་
དཀྲི་བའི་སླད་དུ་དགུང་ལོ་བཞི་པ་ནས་འབྲི་ཀློག་ཆོས་སྤྱོད་སོགས་ཐུགས་འཛིན་ནས་བཟུང་དགུང་
ལོ་བརྒྱད་པར་ཀྱེ་རྡོ་རྗེའི་དཀྱིལ་ཆོག་ཐུགས་སུ་ཆུད་པའི་བར་དཀའ་ཚེགས་མེད་པར་ཐམས་ཅད་
མཁྱེན་པར་མཛད་པས་བྱིས་བློའི་དྲི་མ་རིང་ནས་ཡལ་བའི་ངེས་པ་ཀུན་གྱིས་རྙེད། དེ་དག་གི་སྔ་
ཕྱི་ཀུན་ཏུ་ས་སྐྱའི་ཡབ་ཆོས་ཡང་ཕུར་བདེ་ཀྱེ་སོགས་ཆོས་བཀའ་རྒྱ་མཚོ་ལྟ་བུར་གསན་བཞེས་དང་
ཆོ་ག་ཕྱག་ལེན་དབྱངས་རོལ་གར་འཆམས་ཕྲ་མོ་ཚུན་ལའང་གོང་མ་དག་གི་རྗེས་སུ་བསྙེགས་པར་
མཛད། དེ་ནས་བཟུང་རིགས་ཀྱི་སྲུང་མ་དམ་ཅན་སུ་ཏྲ་རྩེད་གྲོགས་ཀྱི་ཚུལ་དུ་བཞུགས། དགུ་
པར་ཡབ་རྗེ་རྡོ་རྗེ་འཆང་དང་ལྷན་དུ་ཕུར་པའི་སྒྲུབ་པ་ཆེན་མོར་ཚོགས་ཕེབས་མཛད། བཅུ་
གཉིས་པའི་ཚུན་དཀྱིལ་ཆོག་གཏོར་སྒྲུབ་མདོས་བཟློག་སོགས་ཕྱག་ལེན་ཕྲ་མོ་ཚུན་ལ་བྱང་པ་
མཐའ་རུ་སོན། ཁྱད་པར་དགུང་ལོ་བཅུ་གསུམ་པར་ཡབ་རྗེ་རྡོ་རྗེ་འཆང་དཔལ་ས་སྐྱ་པ་ཆེན་
189)



གདན་རབས་ངོ་མཚར་བང་མཛོད། །
པོའི་ཞལ་སྔ་ནས་མདོ་རྒྱུད་མན་ངག་རྒྱ་མཚོ་ཡོངས་སུ་རྫོགས་པའི་བཅུད་ཕྱུང་བ་གསུང་ངག་རིན་
པོ་ཆེ་ལམ་འབྲས་བུ་དང་བཅས་པའི་སྨིན་གྲོལ་སྙན་བརྒྱུད་མན་ངག་རྒྱབ་བརྟེན་དང་བཅས་པ་
གསན། དགུང་གྲངས་བཅུ་བཞིར་སོན་པ་ལྕགས་ཡོས་ལོར་གདན་ས་ཆེན་པོའི་ལུགས་གཉིས་
ཀྱི་བསྟན་པའི་བདག་པོར་མངའ་གསོལ་བ་ན་རྗེ་ཉིད་ཞལ་མདངས་ཉི་མ་འབུམ་གྱི་གཟི་བྱིན་
འཛུམ་འོད་འབར་བས་འཇམ་དབྱངས་རིམ་བྱོན་གྱི་ཞབས་སྟེགས་རྡོ་རྗེའི་ཁྲི་འཕང་དམ་པར་
ཞབས་ཀྱི་པདྨོ་མངོན་པར་བཀོད་དེ་རྒྱལ་བའི་སྲས་ཀྱི་ལམ་བཟང་གསལ་བར་བྱེད་པའི་བསྟན་
བཅོས་ཆེན་པོ་ཐུབ་པའི་དགོངས་པ་རབ་ཏུ་གསལ་བ་ཞེས་བྱ་བ་ཚོགས་ཆེན་པོར་གདུགས་ཀྱི་
ཉི་མ་གསུམ་གྱི་བར་དུ་བསྩལ་བས་སྐྱེ་དགུའི་ཡིད་རང་དབང་མེད་པར་ཕྲོགས། དེའི་ཚེ་གཞུང་
ས་མཆོག་དང་། བཀྲ་ལྷུན། རྩེ་གདོང་། ངོར་དགོན་ལ་སོགས་ལྷ་སྡེ་མི་སྡེ་ཡོངས་ནས་ཁྲི་འབུལ་
ས་ཆེན་པོའི་རྡུལ་འཁྲིགས་པ་བཞིན་བྱུང་བའི་དགེ་བའི་རྩ་བ་རྣམས་ཀྱང་རྫོགས་བྱང་དུ་སྨིན་
པ་དང༌། བསྟན་འགྲོའི་ཕན་བདེ་སྤེལ་བའི་བདེན་ཚིག་རྡོ་རྗེའི་གསུང་བསྔོ་བསྩལ། མདོར་
ན་ཡབ་རྗེ་རྡོ་རྗེ་འཆང་འཇམ་མགོན་ཨ་མེས་ཞབས། ཆོས་རྗེ་བྱམས་པ་ངག་དབང་བསྟན་པ་
རབ་རྒྱས་ལ་སོགས་པའི་ཡོངས་འཛིན་དགེ་བའི་བཤེས་གཉེན་དུ་མ་བསྟེན་ཏེ་མདོ་སྔགས་རིག་
གནས་ཆ་ལག་དང་བཅས་པ་ཐུགས་ཀྱི་རྒྱ་མཚོར་བསྐྱིལ་ཏེ་སྨྲ་བའི་དབང་ཕྱུག་ཏུ་གྱུར། བཅུ་
དགུ་པར་གངས་ཅན་ཕན་བདེའི་རྩ་ལག་གདན་ས་འདི་ཉིད་ཀྱི་གདུང་རབས་ནོར་བུའི་ཕྲེང་བ་
བསྟར་བའི་ཕྱིར་བདག་ཆེན་ཤར་པའི་སྲས་མོ་མ་གཅིག་པད་དཀར་བུ་འཁྲིད་ཁབ་ཏུ་བཞེས་ཏེ་
རིམ་བཞིན་རིགས་སྲས་དམ་པ་བསྐྲུན་པར་མཛད། སྐུ་ཡི་བགྲང་གཞི་གཅིག་ལྷག་བཅུ་ཕྲག་
གསུམ་བཞེས་པའི་ཚེ་རིགས་སྲས་འཇམ་དཔལ་དབྱངས་དངོས་ཆོས་ཁྲི་ཆེན་མོར་མངའ་གསོལ་
མཛད། དགུང་གྲངས་སོ་བདུན་པ་ཤིང་སྟག་ལོར་དབུས་ཕེབས་ཆེན་པོའི་སྐབས་སུ་གཞུང་རྩེ་
ཤོད་དུ་གཞུང་ས་ཆེན་པོ་ནས་ཕེབས་བསུ་བ་རྟ་པ་བཅུ་ཕྲག་བརྒྱད་ཙམ་འབྱོར་བ་དང་འདབ་
S089)



དཔལ་ས་སྐྱའི་རིག་མཛོད། །
འབྲེལ་གྱིས་ངང་པའི་རྒྱལ་པོ་ཆས་པ་བཞིན་ཞབས་ཀྱི་པདྨོ་ལྷ་ལྡན་དུ་བཀོད། རྒྱལ་དབང་རྡོ་
རྗེ་འཆང་མཇལ་མ་ཐག་ཐུགས་ཡིད་གཅིག་འདྲེས་ལྟ་བུས་ཕན་ཚུན་དགྱེས་སྤྲོའི་གསུང་མདངས་
ཡུན་རིང་བྱུང་བར་མཛད། ལྷ་ལྡན་དུ་འཛམ་གླིང་ནོར་བུའི་རྒྱན་མཆོག་ཇོ་ཤཱཀ་ཟུང་ལ་དངོས་
འབུལ་མཆོད་སྤྲིན་དཔག་མེད་བཅས་བསྟན་འགྲོར་སྤྱི་སྨན་གྱི་སྨོན་ལམ་རྒྱ་ཆེར་མཛད། སླར་
ཡང་ཕོ་བྲང་པོ་ཏ་ལ་རུ་གདན་ཞུས་སྐབས་རྗེ་བཙུན་རིན་པོ་ཆེ་དང་འཕགས་པ་རིན་པོ་ཆེའི་དབུ་
ཐོད་སོགས་ནང་མཇལ་བཀའ་དྲིན་བསྐྱངས། དེ་ནས་རྒྱལ་དབང་མཆོག་ནས་འབུལ་སྦྱིན་བློས་
མི་ཆུད་པ་བསྩལ་བ་དང་། ཡབ་སྲས་ནས་སྔར་ཕན་ཡང་འཆད་ཉན་གྱིས་བསྟན་སྲོག་འཐུད་
པ་བྱུང་འདུག་ཅིང་། ད་དུང་ཡང་ཆོས་ཚུལ་སྤྱི་དང་ཁྱད་པར་ཀུན་སྤངས་པ་ནས་གསང་ཆེན་
སློབ་བཤད་ཀྱི་ཆོས་སྐོར་རྣམས་བཞེས་ཏེ་སྤེལ་ཐུབ་པ་གནང་དགོས། ཁྱེད་ཀྱིས་གདན་ས་ན་
གསུང་ངག་སློབ་བཤད་གནང་བ་ཐོས་ན་ངེད་རང་གིས་ཞབས་ཕྱི་གང་འགྱུར་ཞུ་རྒྱུ་ཡིན་ཞེས་
གསུངས་པ་སོགས་ལུགས་གཉིས་ནས་ཐུགས་ཡིད་གཅིག་འདྲེས་ཐོག་འབེལ་མཆིད་ལྷུག་པར་
གནང་། དེ་ནས་བསམ་ཡས་སུ་ཕེབས་པ་ན་བསམ་ཡས་ཆོས་སྐྱོང་ཆེན་པོས་ལས་བཞིའི་ཕྲིན་
ལས་བསྒྲུབ་པའི་ཐ་ཚིག་ཕུལ། དེ་ནས་ལྷོ་བརྒྱུད་ནས་རིམ་ཕེབས་ཀྱིས་མཁས་གྲུབ་ཁྱུང་པོའི་
ཐུགས་རིང་བསྲེལ་འབྱོན་བཞིན་པ་ཞིག་ཡོད་པ་རྗེ་འདིའི་ཕྱག་ཏུ་བཞེས་མ་ཐག་རིང་བསྲེལ་རང་
བྱུང་གི་ཚུལ་དུ་ཤིན་ཏུ་མང་པོ་བབས་ཤིང་གཅིག་སྒྲ་དང་བཅས་རིགས་སྲས་འཇམ་པའི་དབྱངས་
ཀྱི་ཕྱག་ཏུ་བབས་པ་ལ་སོགས་པའི་ངོ་མཚར་བ་བྱུང་། གྲ་ཐང་དུ་གཏེར་བདག་གླིང་པ་ཆེན་པོ་
ལ་ཡང་ཀྱེ་རྡོར་རྒྱུ་ལམ་དབང་སོགས་གནང་སྟེ་བཞེད་སྐོང་གྲུབ་པར་མཛད། དེའི་ཚེ་ཆོས་སྐྱོང་
རྣམས་ལ་བཀའ་བསྒོ་ཕྲིན་བཅོལ་དྲག་པོ་མཛད་པས་སྒྲུབ་སྡེར་གནོད་པའི་ལས་བྱེད་པ་པོ་རྣམས་
ལ་ཀུན་གྱི་མཐོང་ཆོས་སུ་རྩུབ་འགྱུར་ཆེན་པོ་བྱུང་། གདུང་ཕུད་ཆོས་འཁོར་དུ་བཞུགས་ཞག་
བཞིའི་རིང་བཞུགས་པའི་ཚེ་དད་ལྡན་མི་མ་ཟད་གཟུགས་མེད་ལྷ་འདྲེ་མང་པོས་ཞབས་ལ་བཏུད་
)



གདན་རབས་ངོ་མཚར་བང་མཛོད། །
པའི་རྣམ་ཐར་མང་དུ་བྱུང༌། གླིང་སྨད་པཎྜི་ཏས་བཞེངས་པའི་ཐུབ་བསྟན་ར་བ་སྨད་དུ་ཕེབས་
པའི་ཚེ་ཆོས་སྐྱོང་བསེ་ཁྲབ་པས་ཐོགས་མེད་ཕྲིན་ལས་བསྒྲུབ་པར་ཞལ་གྱིས་བཞེས། གོང་
དཀར་རྡོ་རྗེ་གདན་དུ་ཕེབས་པའི་ཚེ་འཇའ་འོད་ཀྱི་གུར་དང་མེ་ཏོག་གི་ཆར་ཆེན་པོ་འདུས་ཚོགས་
ཡོངས་རྫོགས་ཀྱི་མཐུན་སྣང་དུ་གྲུབ་པར་བབས། གོང་དཀར་དུ་ནང་པ་དཔལ་གླིང་པའི་ཞལ་
ངོ་མ་ཆེན་གྱིས་འབུལ་ཆེན་ཕུལ་ཏེ་བདག་རྒས་པས་ད་མི་མཇལ་ཞེས་སྨྲེ་ངག་བཏོན་པས། སྐྱོན་
མེད་ལོ་བཞི་ནས་འཕྲད་འོང་གསུངས་པ་དེ་ཁོ་ན་ལྟར་བྱང་ཐང་བཀྲ་ཤིས་གླིང་དུ་སླར་མཇལ།
སྟོད་ལུང་པའི་ལོང་བ་རྒད་པོ་ཞིག་ལ་མིག་རང་དགར་ཞོག་དང་འབྱེ་འོང་གསུངས་པ་ལྟར་རྒན་
པོའི་བྱུས་ངན་ལས་ཡ་གཅིག་ལ་གཏན་ལོང་སོང་ནའང་རང་དགར་བཞག་པའི་ཡ་གཅིག་རྗེ་འདིས་
གསུངས་པ་ལྟར་རང་བྱེ་རུ་སོང་བར་གྲགས། དེ་ནས་རིམ་བཞིན་ཕེབས་ཏེ་ངོར་ཨེ་ཝཾ་བརྒྱུད་
གདན་ས་ཆེན་པོར་སླར་ཞབས་སོར་བཀོད། མདོར་ན་ས་མོ་ཕག་ནས་ཤིང་མོ་གླང་གི་བར་
གདན་ས་ཆེན་པོས་ཐོག་དྲངས་པའི་ཆོས་སྡེ་རྣམས་སུ་གསུང་ངག་ལམ་འབྲས་ལ་སོགས་པའི་
ཆོས་འཁོར་བསམ་གྱིས་མི་ཁྱབ་པ་བསྐོར་ཏེ་ཐམས་ཅད་གྲོལ་བ་མཆོག་གི་ས་ལ་བཀོད་པར་
མཛད། གཞན་ཡང་གདོང་སྣ་སྨོན་འགྲོ་བ་དང་མཆོད་གཞིས་ས་ཁད་འབྲེལ་ཉེའི་སྟབས་བརྩི་
མེད་ཀྱི་སྤྱོད་ངན་བྱུང་བར་གདན་ས་ནས་བཙོ་ཉིས་སྦྲེལ་ཐོན་པ་ཁོ་པའི་གུར་གླ་ཚལ་གྱི་གསེབ་
ན་ཡོད་པའི་སྟེང་དུ་བབས་པ་དང༌། གདོང་སྣའི་གླིང་གསེབ་ཏུ་མི་རྐང་གི་སྒྲ་ལན་མང་ཐོས་པ་
སོགས་ནས་མི་རིང་བར་གཏན་བརླག་ཏུ་སོང་བ་དང་། ཕུ་རིའི་འབྲོག་པ་མི་སྲུན་པ་ཞིག་གིས་
འཚེ་བ་བྱུང་བར་གདན་སའི་ཐད་ནས་བཙོ་མང་པོ་རྒྱུགས་ཏེ་ཁོའི་སྦྲ་ཐད་དུ་བབས་ཅིང་། ཉེ་
སར་ཕ་བོང་ཆེན་པོ་ཞིག་ལ་བཙོ་བབས་པ་ཀུན་གྱིས་མཐོང་བས་ཕ་བོང་དེ་ཚལ་པར་གས་ཤིང་
གནོད་བྱེད་དེ་ལའང་མངོན་སྤྱོད་ཀྱི་རྟགས་མཚན་འགྱངས་མེད་བྱུང་བར་གྲགས་པ་ལ་སོགས་
པའི་གྲུབ་པའི་མཚན་མ་བསམ་གྱིས་མི་ཁྱབ་པ་མངའ། མདོར་ན་བོད་ས་མོ་ཕག །ཕྱི་ལོ་༡༦༥༩
N02



དཔལ་ས་སྐྱའི་རིག་མཛོད།
ནས་བོད་ཤིང་མོ་གླང༌། ཕྱི་ལོ་༡༦༨༥བར་གདན་ས་ཆེན་པོ་དཔལ་ལྡན་ས་སྐྱ་ལ་སོགས་པའི་
ཆོས་སྡེ་རྣམས་སུ་གསུང་ངག་ལམ་འབྲས་ཀྱིས་ཐོག་དྲངས་མདོ་སྔགས་ཟབ་རྒྱས་ཆོས་ཀྱི་འཁོར་
ལོ་བསྐོར་བའི་རྒྱུ་ཅན་ལས་གདུལ་བྱ་བསམ་ལས་འདས་པ་སྨིན་གྲོལ་གྱི་གོ་འཕང་དམ་པ་ལ་
བཀོད། དེའི་ཚེ་སློབ་འབངས་རྒྱ་མཚོའི་ནང་གི་ཐུགས་སྲས་ནི་རིགས་སྲས་འཇམ་པའི་དབྱངས་
ངག་དབང་ཀུན་དགའ་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ་སོགས་གདུང་བརྒྱུད་
རིན་པོ་ཆེའི་ཞལ་ངོ་བཞི། ལུང་རྟོགས་རྒྱ་མཚོའི་མངའ་བདག་བྱམས་པ་ངག་དབང་རྣམ་རྒྱལ་
ལ་སོགས་བླ་སློབ་ཟུང་འཇུག་ཏུ་འབྲེལ་བ་བདུན། གཞན་ཡང་ཡར་ཀླུང་དབོན་པོ་རིན་པོ་ཆེ།
ཆོས་རྗེ་བཅོ་བརྒྱད་པ་སོགས་རང་ལུགས་དང་། འབྲུག་ཆེན་ཐམས་ཅད་མཁྱེན་པ། ཆོས་རྗེ་
གཏེར་བདག་གླིང་པ། རྡོ་བྲག་རིག་འཛིན་ཆེན་མོ་སོགས་བཀའ་རྙིང་གི་མཁས་དང་གྲུབ་པའི་
བདག་ཉིད་དུ་མ་བསྟན་འགྲོའི་དཔལ་མགོན་དུ་བསྐྲུན་པར་མཛད། གདན་ས་ཆེན་པོར་རྟེན་
དང་བརྟེན་པར་བཅས་པ་ལ་ཉམས་གསོ་དང་གསར་བཞེངས་བློ་ལས་འདས་པ་མཛད། གཞན་
ཡང་ཇི་ལྟར་གཞུང་ས་ནས་གསོལ་བ་བཏབ་པ་ལྟར་ལྷོ་བོད་ཕྱོགས་སུ་སྐུ་དངོས་ཐེངས་གཉིས་
ཙམ་ཆེད་ཕེབས་ཀྱིས་སྐྱེ་འགྲོ་དུ་མ་ཕན་བདེའི་ས་ལ་བཀོད་པ་སོགས་འཁོར་ལོ་གསུམ་གྱི་མཛད་
པས་སྐུ་ཚེ་ཧྲིལ་པོ་འདའ་བར་མཛད། མཐར་དགོངས་པ་གཞན་དོན་དུ་གཤེགས་ལ་ཉེ་བའི་ཚེ་
ཉི་ཟླའི་འོད་མདངས་མི་གསལ་བ། ས་ཆེན་པོ་གཡོས་པ། གདན་སའི་གྲུམ་ཆུ་མདོག་གྱུར་བ་
སོགས་ཀྱི་མཚན་རྟགས་གདན་ས་ཆེན་པོར་བྱུང་། རྗེ་ཉིད་ཀྱི་བཞུགས་སྒར་གྱི་ཐད་དུ་ཡང་འཇའ་
སྣ་ཚོགས་ཤར་བ་དང་གཟིམ་གུར་གྱི་ཐོག་ཏུ་འཇའ་ཁ་དོག་སྣ་ཚོགས་ཟུག་པ་སོགས་བྱུང་། མཐར་
རྗེ་བཙུན་གོང་མ་ལྔ། སྔགས་འཆང་ཡབ་སྲས། ཡབ་ཆེན་རྡོ་རྗེ་འཆང་ལ་སོགས་ཞལ་དངོས་སུ་
གཟིགས་བཞིན་དགུང་གྲངས་བདུན་ལྷག་བཅུ་ཕྲག་བཞི་བཞེས་པའི་ཤིང་མོ་གླང༌། ཕྱི་ལོ་༡༦༨༥
ལོར་དགོངས་པ་གཞན་དོན་དུ་གཤེགས་པའི་ཚུལ་བསྟན་ཏོ། །ཉེར་ལྔ་ཕྱི་མའི་ཉི་མ་ཕྱེད་ཡོལ་



གདན་རབས་ངོ་མཚར་བང་མཛོད།
བར་དུ་གསལ་སྟོང་ཟུང་འཇུག་སྤྲོས་བྲལ་ཕྱག་རྒྱ་ཆེན་པོའི་དགོངས་པར་མཉམ་པར་བཞག་དེ་
མཚམས་དབུ་གཙུག་ནས་དབུ་ཐོད་གཙུག་ཏོར་གྱི་ཚུལ་དུ་ཐག་སྒྲ་ཤིན་ཏུ་ཆེ་བ་དང་བཅས་འཕགས་
ཏེ་བྱང་སེམས་ཀྱི་ཟིལ་པ་ཉིལ་ལེ་བ་བཅས་འོད་གསལ་ལས་བཞེངས་ནས་དཔའ་བོ་རྣལ་འབྱོར་
མའི་ཚོགས་ཀྱིས་མཁའ་སྤྱོད་དག་པའི་ཞིང་དུ་སྤྱན་དྲངས་པར་གྱུར་ཏོ། །སྐུ་གདུང་རིན་པོ་ཆེ་ཞུགས་
ཆོག་སྐབས་འཇའ་འོད་ཀྱི་གུར་དང་། མེ་ཏོག་གི་ཆར། ལྷ་རྫས་ཀྱི་སྤོས་དྲི་ཞིམ་པོ་སོགས་ངོ་
མཚར་གྱིས་ཁྱབ་པ་དང་། སྐུའི་རྗེ་ངར་གྱི་རུས་པ་གཅིག་ལ་རྡོ་རྗེ་འཇིགས་བྱེད་སོགས་རང་བྱོན་
དང་རིང་བསྲེལ་ཡང་དཔག་ཏུ་མེད་པ་བྱོན་ནོ། །
g9



ཉེར་དགུ་པ། ངག་དབང་ཀུན་དགའ་བཀྲ་ཤིས་གྲགས་པ་
རྒྱལ་མཚན་དཔལ་བཟང་པོ། །
ཚེ་ ཚུ
ངས།
།
ཁྲི་ཆེན་ཉེར་དགུ་པ་ངག་དབང་ཀུན་དགའ་བཀྲ་ཤིས་གྲགས་པ་རྒྱལ་མཚན་དཔལ་བཟང་
པོ་ནི།བོད་མེ་ཕོ་སྤྲེལ། ཕྱི་ལོ་༡༦༥༦ལོར་ཡབ་རྗེ་རྡོ་རྗེ་འཆང་བསོད་ནམས་དབང་ཕྱུག་དང་རྒྱལ་
ཡུམ་མ་གཅིག་པད་དཀར་བུ་ཁྲིད་གཉིས་ཀྱི་རིགས་སྲས་སུ་ངོ་མཚར་བའི་ལྟས་དང་བཅས་པའི་
19]



གདན་རབས་ངོ་མཚར་བང་མཛོད། །
སྒོ་ནས་བལྟམས། ལྷུམས་སུ་ཞུགས་པའི་ཚེ་ཡུམ་ཉིད་ལ་བྱམས་དང་སྙིང་རྗེ་རང་ཤུགས་སུ་
འཁྲུངས་པ་དང༌། དབུལ་ཕོངས་ལ་རྗེས་སུ་བརྩེ་བའི་སྦྱིན་པ་ལྷུག་གཏོང་སོགས་རྣམ་དཀར་
ལ་ཐུགས་སྤྲོ་ཞིང་མནལ་ལྟས་སུའང་ལུས་ལས་འོད་ཟེར་ཁ་དོག་སྣ་ལྔ་འཕྲོས་པའི་དཀར་པོ་དེ་
ཆེར་འཕེལ་ནས་འཇིག་རྟེན་ཐམས་ཅད་ལ་ཁྱབ་སྙམ་བྱས་པ་དང༌། དངོས་སུའང་ཉིན་རེ་བཞིན་
གསོལ་ཚིགས་གྲོལ་མཚམས་སྦྲང་བུ་ཡིད་དུ་འོང་བ་ཞིག་གིས་སྐུ་ལུས་ཐམས་ཅད་ཉུག་བསྟར་
ཆགས་སུ་བྱུང་བའི་ཚུལ་རྣམས་འཇམ་མགོན་ཨ་མེས་ཞབས་ལ་ཡུམ་རང་གིས་རྒྱུ་མཚན་ཞུ་བར་
མཛད་པའི་ཚེ། བྱང་ཆུབ་སེམས་དཔའི་སྤྲུལ་པ་ཁྱད་པར་ཅན་ཞིག་ལྷུམས་སུ་ཞུགས་པར་ལྷ་
རྣམས་ཀྱིས་ཁྲུས་སུ་གསོལ་བའི་རྟགས་སུ་འདུག་གསུངས་པར་གྲགས། རྒྱ་གར་གྱི་པཎྜི་ཏ་ལྷ་
དབང་བྱང་ཆུབ་དང་དཱ་ན་ཤཱི་ལ་སོགས་དང་བོད་ཀྱི་ཞང་གི་ལོ་ཙཱ་བ་བནྡེ་ཡེ་ཤེས་སྡེ་དང་སྔགས་
འཆང་ཆོས་ཀྱི་རྒྱལ་པོ་ཀུན་དགའ་རིན་ཆེན་མཆོག་གི་ཞལ་སྔ་ནས་དང་། ཐམས་ཅད་མཁྱེན་
པ་ངག་དབང་ཆོས་ཀྱི་གྲགས་པ་ལ་སོགས་དང་ངོ་བོ་དབྱེར་མེད་ཡིན་པ་ནི་འཁྲུལ་མེད་ལུང་གི་
ཡི་གེ་དུས་གསུམ་སྒྲིབ་ཐོག་བྲལ་བའི་སྨྱུ་གུས་བྲིས་པ་ཕྱོགས་ཀྱི་རྩིག་ལོགས་སུ་གསལ་བར་ཤར། །
འཁྲུངས་ཙམ་ནས་ཞལ་ཁྱིམ་དྭངས་པ་ལ་སོགས་པའི་སྒོ་ནས་འཇིག་རྟེན་ཕལ་པ་ལས་འདས་
པའི་རོལ་གར་ལ་གཅིག་ཏུ་རྩེན། དགུང་གི་ན་ཚོད་ཤིན་ཏུ་ཆེ་ཕྲའི་སྐབས་སུ་ཆོས་གསན་པ་དང་
རིག་པའི་གནས་སློབ་པར་དགྱེས་ཉམས་ཤིན་ཏུ་ཆེ་བར་བྱུང་བའི་ངོ་བོའི་རྒྱུ་ཚང་བ་དེའི་ཚེ་ན་
མཧཱ་པཎྜི་ཏ་འཇམ་མགོན་ཨ་མེས་ཞབས་ལ་གཏུགས་ཏེ་གསུང་ངག་ལམ་འབྲས་སོགས་ལ་
གསན་བསམ་རྒྱ་མཚོའི་ཕ་རོལ་ཏུ་སོན་ཞིང་ཕྱག་ཀྱང་ཤིན་ཏུ་བདེ་བས་དགུང་ལོ་བརྒྱད་པར་
པུ་ཊ་དམར་ནག་གི་ཞལ་འབག་ངོ་མཚར་ཁྱད་འཕགས་ཤིག་ཕྱག་བཟོ་མཛད་པ་སྔོན་ཨེ་ཝཾ་དང་
དབང་ཕུར་བཞུགས་པ་དེ་ཡིན་སྐད། དགུང་གྲངས་བཅུ་གསུམ་པར་འཇམ་དབྱངས་གདུང་
བརྒྱུད་རིམ་ཕེབས་ཀྱི་དམ་པའི་ཆོས་ཀྱི་ཁྲི་ཆེན་པོ་ག་ལ་བ་དེར་གཙུག་ལག་ལུགས་གཉིས་ཀྱི་



དཔལ་ས་སྐྱའི་རིག་མཛོད།
བདག་པོར་དབང་བསྐུར་བར་མཛད། དེའི་ཚེ་དགེ་འདུན་སིནྡྷུ་རའི་ཆུ་གཏེར་འཁྱིལ་བ་ལྟ་བུ་མདུན་
ལོགས་སུ་འཁོད་པའི་མཐར་དད་ལྡན་གྱི་སྐྱེ་བོ་དཔག་ཏུ་མེད་པ་ཁྲོམ་ཚོགས་ལྟར་བསྐོར་བའི་དབུས་
སུ་འཇིགས་པ་མེད་པར་དག་གཙང་སྙན་པའི་གསུང་གིས་ཚོགས་ཆོས་ཆེན་མོའི་གསུང་ཆོས་
གདུགས་ཀྱི་ཉི་མ་གསུམ་གྱི་རིང་བསྩལ་བས་ཐམས་ཅད་ཀྱིས་ཡིད་དབང་ཕྲོགས་ཏེ་དད་པའི་
ས་བོན་བསྐྲུན། ཁྲི་འདོན་མཛད་སྒོར་༧གོང་ས་ཕྱག་ན་པདྨོ་མཆོག་གི་ཞལ་སྔ་ནས་དང་། སོག་
པོའི་རྒྱལ་པོ་གཉིས་སོགས་ལྷ་སྡེ་མི་སྡེ་ཀུན་ནས་ཁྲི་འབུལ་དཔག་ཏུ་མེད་པའི་མཆོད་སྤྲིན་ཕུལ།
བཅུ་དྲུག་པ་ལ་དཔལ་ཆེན་རྡོ་རྗེ་གཞོན་ནུའི་གསུང་བསྙེན་མེ་ཡི་གྲངས་ཅན་མཐའ་རུ་ཕྱིན་པར་
མཛད། དགུང་ལོ་བཅུ་བདུན་པ་ལ་རྒྱུད་སྡེ་རྒྱ་མཚོའི་སྙིང་པོ་དཔལ་དགྱེས་པ་རྡོ་རྗེའི་གཞི་བསྙེན་
ཚེ་སྣང་གྲག་རིག་གསུམ་རྡོ་རྗེ་གསུམ་གྱི་ངོ་བོར་རོལ་པའི་ཏིང་ངེ་འཛིན་གྱི་རྩེ་མོར་སོན། བཅུ་བདུན་
པ་ལ་ཡབ་རྗེའི་དགོངས་པ་བཞིན་དབུས་སུ་ཕེབས་ཏེ་རྒྱལ་དབང་ཆེན་པོ་མཇལ་ཞུ་གནང་བས་
རྒྱལ་དབང་ཉིད་རྗེ་ཉིད་མཇལ་བའི་ཐོག་ཐུགས་སྤྲོ་ལྷག་པར་འཕེལ་ཏེ་བཞུགས་གྲལ་རྗེས་མའི་
ཐོག་ཁྲི་གདན་སྔ་ལས་ལྷག་པ་མཐོན་པོར་སྤོར་བ་སོགས་ལུགས་གཉིས་ཀྱི་གཟིགས་པ་ཆེན་པོ་
བསྐྱངས། དེ་ནས་ལྷོ་གནས་མཇལ་དུ་ཕེབས་པའི་ཚེ་གོང་དཀར་རྡོ་རྗེ་གདན་དུ་རྗེ་ཉིད་ནས་
ཚོགས་ཆེན་ལ་རྡོ་རྗེ་ཕུར་པའི་སྟོད་ལས་བྱང་ཆུབ་བསྒྲུབ་པའི་བཀའ་ཡི་སྨིན་བྱེད་ཟབ་མོ་བསྩལ་
བའི་ཚེ་ཕྱག་ཏུ་འབྲུ་དུམ་པ་ཞིག་བསྣམས་པ་རྣམས་གཅིག་ཏུ་འཇིམ་པ་བཞིན་བརྫིས་པར་མཛད།
སླར་རིང་པོར་འཐེན་ནས་ཡབ་རྗེ་མཆོག་ལ་གཟིགས་ཕུལ་ཞུས་ཏེ་ཁྲི་རྩ་དེར་གཡུགས་མཛད་
སོང་བ་གོང་དཀར་བའི་གྲྭ་རིགས་ཚོས་བཙལ་ཡང་མ་རྙེད་པའི་གྲུབ་པའི་མཚན་མ་བསྟན། དེ་ནས་
ར་བ་སྨད་པའི་ཆོས་སྐྱོང་ཆེན་མོ་བསེ་ཁྲབ་ཅན་གྱིས་རྗེ་འདི་ཉིད་ལ་སྐོར་བ་ཐེངས་གསུམ་མཛད་
ནས་དེ་རིང་གུ་རུ་རིན་པོ་ཆེ་པདྨ་འབྱུང་གནས་དངོས་སུ་མཇལ་ལོ་ཞེས་གུས་སྤྲོའི་གསུང་བཅས་
མེ་ལོང་དང་ལྷ་དར་ཚོན་ཚོགས་ཤིག་ཕུལ། དེ་ཡང་མེ་ལོང་གཡའ་དག་པ་འདི་འགྲོ་དོན་ལ་སྒྲིབ་
SC9)



གདན་རབས་ངོ་མཚར་བང་མཛོད།
གཡོགས་མེད་ཅིང་འཕྲིན་ལས་ཆེས་ཆེར་གསལ་བའི་བརྡ་དང་། ལྷ་རྫས་ཚོན་ཚོགས་རིང་ཞིང་
བཀྲག་མདངས་ཆེ་བ་འདི་ཞི་རྒྱས་དབང་དྲག་གི་འཕྲིན་ལས་རྒྱུན་རིང་པོར་གནས་པའི་བརྡ་ཡིན་
པས་པདྨའི་རྣམ་འཕྲུལ་གྱིས་གོ་ཨེ་བྱུང་སོགས་ཤིན་ཏུ་དགྱེས་པའི་རྣམ་འགྱུར་མཛད་དོ། །དེ་
ནས་རིམ་གྱིས་ཆིབས་བཏེགས་ཏེ་རིང་པོ་མ་ཐོགས་པར་གདན་ས་ཆེན་པོར་ཕེབས་ཏེ་མགོན་
ཁང་རྣམས་སུ་གཏང་རག་གི་གསོལ་མཆོད་རྒྱས་པར་མཛད། སྐུ་ཡི་དགུང་གྲངས་ཉེར་གཅིག་
བཞེས་པའི་དུས་ཀྱི་ཚེ་བདེ་མཆོག་གི་ལྗགས་བསྙེན་ཟླ་དྲུག་སྨིན་རྒྱས་གནང་བའི་སྐབས་གཟིམ་
ཆུང་གི་ཕྱི་ནང་ཉེ་སྐོར་བཅས་པར་ལྷ་རྫས་ཀྱི་དྲི་བསུང་སྔར་ཚོར་མ་མྱོང་བས་ཁྱབ་པ་དང་། མཆོད་
གཞིའི་རྟིང་ཕོར་ཁར་ལྷའི་མེ་ཏོག་འདབ་མ་བཞི་པ་ལན་གྲངས་དུ་མར་བབས། ཐུགས་དམ་
ཏིང་ངེ་འཛིན་གྱི་བོགས་ཀྱང་བསམ་གྱིས་མི་ཁྱབ་པར་འཁྲུངས་པར་གྲགས། འདི་དང་འབྲེལ་
ཏེ་སྔ་ཕྱི་ཅི་རིགས་པར་འཇམ་དབྱངས་ནག་པོ། ནཱ་རོ་མཁའ་སྤྱོད། རྡོ་རྗེ་འཇིགས་བྱེད། གུར་
དྲག ༑སེང་གེ་སྒྲ། འབྱུང་འདུལ། སྒྲོལ་དཀར། མགོན་པོ། སེང་གདོང་མ་ལ་སོགས་ཀྱི་ལྗགས་
བསྙེན་རྣམས་མཐའ་རུ་ཕྱིན་པར་མཛད། དགུང་ལོ་ཉེར་དྲུག་པར་ཡབ་རྗེ་རྡོ་རྗེ་འཆང་གི་ཞབས་
དྲུང་དུ་གསུང་ངག་རིན་པོ་ཆེ་ལམ་འབྲས་བུ་དང་བཅས་པ་སློབ་བཤད་ཀྱི་སྨིན་འཁྲིད་ཆ་ལག་
རྒྱབ་བརྟེན་ལུང་གི་ཚོགས་དང་བཅས་པ་མཐའ་རྒྱས་སུ་གསན། ཉེར་བདུན་པ་ལ་ངོར་ཨེ་ཝཾ་
ཆོས་ལྡན་དུ་མཁན་ཆེན་རིན་ཆེན་ལྷུན་གྲུབ་དཔལ་ལྡན་པའི་ཞབས་དྲུང་དུ་འཇིགས་བྱེད་ས་ལུགས་
སོགས་ཀྱི་དབང་བཀའ་མནོས། སྐུ་ཡི་བགྲང་གཞི་དགུ་ལྷག་བཅུ་ཕྲག་གསུམ་གྱི་འཁོར་ལོའི་
ཚེ་འཇིགས་བྱེད་ཀྱི་ལྗགས་བསྙེན་གྱི་ཐུན་མཚམས་སུ་པུ་ཏྲ་ཆེན་པོའི་ཞལ་འབག་ཕྱག་བཟོ་མཛད་
པར་ཡབ་རྗེ་རྡོ་རྗེ་འཆང་གིས་རབ་གནས་སྨིན་རྒྱས་མཛད་པའི་རྒྱུ་ཅན་ལས་ཞལ་འབག་ལ་པུ་
ཏྲ་ཆེན་པོ་དངོས་སུ་ཐིམ་པར་རྗེ་འདི་ཉིད་ཀྱིས་གཟིགས། སུམ་ཅུ་པ་ལ་ཡབ་རྗེ་རྡོ་རྗེ་འཆང་
ཞིང་ཁམས་གཞན་དུ་གཤེགས་པའི་ཚུལ་བསྟན་པའི་ཚེ་ཐུགས་དགོངས་ཡོངས་སུ་རྫོགས་པའི་



དཔལ་ས་སྐྱའི་རིག་མཛོད།
སླད་ཆོས་འཁོར་རྒྱ་ཆེན་བསྒྲུབས་མཐར་གདུང་རྟེན་དངུལ་གདུང་མཐོང་བ་དོན་ལྡན་བཟོ་བཀོད་
ཁྱད་འཕགས་ཐོག་སོ་གསུམ་པས་ཐོག་དྲངས་ཕྱི་ནང་རྟེན་བཞེངས་བསམ་ལས་འདས་པ་བསྒྲུབས་
པ་དེའི་ཚེ་འོད་གསལ་དག་པའི་གཟིགས་མོར་ཡབ་རྗེ་རྡོ་རྗེ་འཆང་ཕེབས་ཏེ་འབྱུང་འགྱུར་ལུང་
བསྟན་གནང་བའི་སྐབས་སུ་སྐུ་བསྟོད་གསོལ་འདེབས་ཤོ་ལོ་ཀ་རི་བོང་ཅན་གྱི་གྲངས་ཅན་
བརྩམས། ལོ་དེ་རང་ལ་གཞུང་ས་ཆེན་པོའི་གསོལ་ཞུ་ལྟར་བོད་འབྲུག་འདུམ་ཆིངས་ཀྱི་དོན་ལ་
གདན་ས་ཆེན་པོ་ནས་བཏེགས་ཏེ་ཕག་རིར་ཆིབས་ཁ་བསྒྱུར་ནས་བོད་འབྲུག་གི་དཀའ་རྙོག་ཐམས་
ཅད་སངས་པར་མཛད་པའི་ཚེ་ཐམས་ཅད་ཀྱིས་བླ་མ་ས་སྐྱ་པ་ཆེན་པོས་སེམས་ཅན་ཐམས་ཅད་
འཁོར་བའི་སྡུག་བསྔལ་ལས་བསྐྱབས་ནས་བདེ་བ་ལ་བཀོད་སོང་ཞེས་པའི་གཏམ་ལབ་འུར་དིང་
དིང་བཅས་པའི་ངང་ནས་ལེགས་འབུལ་གྱ་ནོམ་པ་བསྟབས་པར་གྲགས། དགུང་གྲངས་སོ་གཉིས་
བཞེས་པའི་ས་ཕོ་འབྲུག་གི་ལོར་ཐུབ་བསྟན་རྣམ་རྒྱལ་གྱི་མཁན་ཆེན་བཟང་པོ་རྒྱལ་མཚན་གྱི་
སྐུ་དྲུང་ནས་རྗེ་བཙུན་གོང་མ་ལྔའི་བཀའ་འབུམ་སོགས་ཀྱི་ལུང་གསན་པར་མཛད། སོ་ལྔ་པ་ལ་
ཆོས་ཀྱི་རྒྱལ་པོ་འཕགས་པ་རིན་པོ་ཆེའི་གསེར་འབུམ་མཐོང་གྲོལ་ཆེན་མོར་ཉམས་གསོས་དང་
གསེར་ཆབ་གསར་གསོལ། འདྲ་སྐུ་རྨེ་བ་ཅན་ལ་དཔེ་བྱས་པའི་སྐུ་བརྙན་དང་། ཡབ་རྗེ་རིན་པོ་
ཆེའི་སྐུ་བརྙན་གསར་བཞེངས་ལ་སོགས་སྐུ་གསུང་ཐུགས་རྟེན་དཔག་མེད་བཞེངས། ལོ་དེ་རང་
ལ་མཁན་ཆེན་བཟང་པོ་རྒྱལ་མཚན་གྱི་དྲུང་ནས་དབང་ཁྲིད་ལུང་གི་རིགས་དཔག་ཏུ་མེད་པ་གསན།
དགུང་གྲངས་སོ་དྲུག་པར་ཆོས་རྗེ་བཅོ་བརྒྱད་མཁྱེན་རབ་ངག་དབང་བྱམས་པ་ལྷུན་གྲུབ་གདན་
དྲངས་ཏེ་མདོ་སྔགས་གསར་རྙིང་ལུང་ཁྲིད་མན་ངག་དབང་བཀའ་སྙན་བརྒྱུད་ཟབ་མོ་དཔག་མེད་
གསན། ས་ལ་དབང་ཕྱུག་གྲགས་སོགས་ཀྱི་གཙུག་ལག་ཁང་སོགས་ལ་ཉམས་གསོས་རྒྱ་ཆེར་
མཛད། དགུང་གྲངས་སོ་དགུ་པ་ལ་ལྷ་ཁང་ཆེན་མོའི་ལྕགས་རིའི་བྱང་སྤེ་ཉམས་གསོ་དང་བསྟན་
པ་སྤྱི་བྱེ་ཕྱོགས་མཐར་རྒྱས་པའི་སླད་བུམ་གཏེར་ཡང་བཅུག་པ་ལ་སོགས་མཛད། སླར་ཡང་



གདན་རབས་ངོ་མཚར་བང་མཛོད།
ན།
ལྷོ་བོད་འདུམ་ཆིངས་ལ་ཆིབས་ཀྱི་ཞལ་ཁ་བསྒྱུར་ཏེ་བོད་འབྲུག་དཀའ་རྙོག་སངས་ཏེ་མཆོག་
དམན་ཐམས་ཅད་ཡིད་བདེའི་གོ་འཕང་ལ་བཀོད། དེའི་ཚེ་འོད་གསལ་དག་པའི་ཀློང་དུ་ཡབ་
རྗེ་རྡོ་རྗེ་འཆང་དེ་ཉིད་ཀྱི་ཕྱག་ན་ནོར་བུའི་རིགས་ཁ་དོག་སྣ་ཚོགས་པ་ཞིག་བསྣམས་ཏེ་རྗེ་འདི་
ཉིད་ལ་གནང་བ་དང་མཉམ་དུ་ཐུགས་དགྱེས་ཉམས་ཀྱི་ངང་ནས་གསུང་བྱོན་ཏེ་རྗེས་སུ་བཟུང་
ངོ༑ ༑དགུང་ལོ་ཞེ་བཞི་པ་ལ་གདན་ས་ཆེན་མོར་ཚོགས་ཆེན་ལ་གསང་འདུས་ཀྱི་དབང་ཆེན་
བཀའ་དྲིན་བསྩལ་བའི་ཚེ་འོད་གསལ་དག་པའི་སྣང་བ་ལ་ཡབ་རྗེ་རྡོ་རྗེ་འཆང་མཆོག་ཉིད་ཤིན་
ཏུ་གསལ་བར་བྱོན་པའི་ཞལ་ནས། ཞབས་དྲུང་དེང་སང་ཅི་མཛད་ཀྱིན་ཡོད་གསུངས་པར།
རྗེ་ཉིད་ནས། བདག་དེང་སང་གསང་འདུས་ཀྱི་དབང་ཞིག་བྱེད་སྐབས་ལགས་ཞུས་པས། དེ་
ཤིན་ཏུ་ལེགས། འོན་ཀྱང་སྙིགས་དུས་འདིར་ཆོས་སྒྲུབ་ལ་བར་གཅོད་ཆེ་ཡང་ཁྱེད་རང་གུ་རུ་
མཚོ་སྐྱེས་ཀྱིས་རྗེས་སུ་བཟུང་བས་མཁའ་འགྲོ་སྡེ་ལྔས་འབྲལ་མེད་དུ་བཞུགས་ཏེ་གེགས་དང་
བར་གཅོད་སྲུང་བར་འདུག་པས་སྐྱོན་མི་འབྱུང་། ད་དུང་ཆོས་འཆད་པར་རེམ་མཛོད་གསུངས་
ནས་གོས་ལྗང་ཁུ་ལ་དྲིལ་བའི་བསེ་སྒམ་ཞིག་གི་ནང་ཤེལ་བུམ་ནོར་བུའི་ཁ་རྒྱན་ཅན་ཞིག་གི་ཁ་
རྒྱན་གྱི་མཚམས་ནས་བདུད་རྩི་ཆིལ་ཆིལ་ལུད་པ་ཞིག་གནང་། བདུད་རྩི་དེ་གསོལ་བར་རོ་མངར་
ཉམས་དང་ལྡན་ཅིང་མཆོག་ཐུན་གྱི་དངོས་གྲུབ་ཐོབ་པ་ཡིན་སྙམ་པའི་ཐུགས་ལ་བདེ་སྤྲོ་དཔག་
ཏུ་མེད་པ་བྱུང་གསུངས། དགུང་ལོ་ཞེ་བརྒྱད་པའི་ཆུ་མོ་ལུག་གི་ལོའི་དགུན་སྨད་གཏེར་གསར་
ཐུགས་རྗེ་ཆེན་པོའི་ཟུར་བཀའ་གར་དབང་ཚེ་སྒྲུབ་གནང་བའི་ཚེ་བུམ་ཆུ་ནང་མཆོད་སོགས་མི་
འཁྱགས་པ་དང་ཐུགས་དམ་ཏིང་ངེ་འཛིན་ལ་བརྟན་པ་ཐོབ་པ་སོགས་གྲུབ་པའི་མཚན་མ་བསམ་
ལས་འདས་པ་བྱུང༌། ཞེ་དགུ་པ་ཤིང་ཕོ་སྤྲེལ་ལོར་༧གོང་ས་སྐུ་ཕྲེང་དྲུག་པ་ཆེན་པོ་དཔོན་གཡོག་
ལྔ་བརྒྱ་པ་གདན་སའི་གནས་གཟིགས་ལ་ཕེབས་པར་སེར་སྐྱ་བྱིངས་དམངས་ཀྱིས་ཕེབས་བསུ་
སྤྱི་འགྲོ་མ་གཏོགས་རྗེ་ཉིད་དང་འཆམ་མགོན་སོགས་ཀྱིས་མདུན་བསུ་མི་དགོས་པའི་བཀུར་
པ09



དཔལ་ས་སྐྱའི་རིག་མཛོད།
བཟོས་སྔ་འགྲོས་གནང་བ་བཞིན་ཐུགས་སྤྲོ་དང་བཅས་བཞུགས་ཞག་གཉིས་ལ་གསོལ་སྟོན་
འབུལ་དཔངས་ཆེ་བར་མཛད། རྒྱལ་དབང་མཆོག་ནས་ཀྱང་གནང་སྐྱེས་ཕུལ་དུ་བྱུང་བ་ཕུལ་
བར་མཛད། དགུང་གྲངས་ལྔ་བཅུར་ཕེབས་པའི་ཆོ་འཕྲུལ་ཟླ་བའི་ནང་གང་གི་རྒྱལ་ཚབ་གྲུབ་
རིགས་ཀུན་གྱི་གཙུག་རྒྱན་རིགས་མྱུག་རཏཱའི་མཚན་ཅན་དེ་ཉིད་ངོ་མཚར་བའི་ལྟས་དང་བཅས་
པའི་སྒོ་ནས་སྐུ་བལྟམས། ང་གཅིག་པ་ལ་ལྷ་ཁང་མཁན་ཆེན་ཀུན་དགའ་བསྟན་འཛིན་གཙོ་
བོར་གྱུར་པའི་ཆོས་སྡེ་ལྷོ་བྱང་དད་འདུས་ཡོངས་ལ་གསུང་ངག་རིན་པོ་ཆེ་སྨིན་ཁྲིད་ཆ་ལག་རྒྱབ་
བརྟེན་ལུང་དང་བཅས་པ་རྒྱས་སྤྲོས་བཀའ་དྲིན་བསྩལ། ང་གཉིས་པ་ལ་རྒྱལ་དབང་རིན་པོ་ཆེ་
ངག་དབང་ཡེ་ཤེས་རྒྱ་མཚོ་དཔལ་བཟང་པོ་གསེར་ཁྲིར་ཕེབས་པའི་ལེགས་འབུལ་ལ་དབུས་
ཕེབས་ཆེན་པོ་བསྐྱངས་ཏེ་ལྷ་ལྡན་མཛད་ཆེན་ལ་ཞུགས་གནང་མཛད། དེའི་ཚེ་འབྲུག་ཐམས་
ཅད་མཁྱེན་པས་འབུལ་ཆེན་དང་བཅས་གསོལ་བ་བཏབ་པའི་ངོར་སྒྲོལ་དཀར་གྱི་རྗེས་གནང་
ཞིག་ཀྱང་བསྩལ། ང་ལྔ་པ་ལ་ངོར་ཀླུ་ལྡིང་ཞབས་དྲུང་རིན་པོ་ཆེ་དཔོན་གཡོག་འབུལ་ཆེན་དང་
བཅས་ཏེ་ཆོས་ཀྱི་བདུད་རྩི་ཞུ་བར་བྱོན་པ་རྣམས་ལ་ཀྱེ་རྡོ་རྗེའི་ལམ་དུས་ཀྱི་དབང་ཆེན་ལ་སོགས་
བསྩལ། ང་དྲུག་པ་ལྕགས་མོ་ཡོས་ཀྱི་ལོར་རིགས་སྲས་འཇམ་པའི་དབྱངས་གཙོ་བོར་གྱུར་པའི་
སྣོད་ལྡན་དམིགས་བཏུས་ལ་བདེ་མཆོག་ལཱུ་ནག་དྲིལ་གསུམ་གྱི་ཆོས་སྐོར་ཡོངས་རྫོགས་ཀྱིས་
ཐོག་དྲངས་ཏེ་དབང་ལུང་བསམ་གྱིས་མི་ཁྱབ་པ་བསྩལ། མདོར་ན་ཁམས་གསུམ་འགྲོ་བའི་བླ་
མ་ཆེན་པོ་མཁས་དང་གྲུབ་པའི་དབང་ཕྱུག་འདི་ཉིད་ཀྱིས་རིགས་ཀྱི་བདག་པོ་ཡབ་མེས་རིན་
པོ་ཆེ་རྣམ་གཉིས། བྱམས་པ་ངག་དབང་རྣམ་རྒྱལ། ཀ་སྤྱི་བསྟན་པ་རབ་རྒྱས། ངོར་མཁན་ཆེན་
ལྷུན་གྲུབ་དཔལ་ལྡན། མཁན་ཆེན་བཟང་པོ་རྒྱལ་མཚན། ཆོས་རྗེ་བཅོ་བརྒྱད་པ་མཁྱེན་རབ་
བྱམས་པ་ངག་དབང་ལྷུན་གྲུབ་ལ་སོགས་ཡོངས་འཛིན་དགེ་བའི་བཤེས་གཉེན་རྣམས་ལས་ཐུན་
མོང་དང་ཐུན་མིན་དམ་པའི་ཆོས་ཀྱི་བང་མཛོད་བཟུང་ནས་རིས་སུ་མེད་པའི་གདུལ་བྱའི་སྐལ་



གདན་རབས་ངོ་མཚར་བང་མཛོད།
བར་འཚམས་པའི་གསུང་ངག་རིན་པོ་ཆེ་ཚར་གསུམ་གྱིས་གཙོས་ཆོས་སྒོ་དཔག་ཏུ་མེད་པར་ཕྱེ་
བས་ཐར་པའི་ལམ་སྣ་ཟིན་པ་བརྗོད་ཀྱིས་མི་ལང་ཞིང་། བསྟན་རྒྱུན་ལ་ཕན་པའི་འཆད་ཉན་ནུས་
པའི་ཞལ་སློབ་བསམ་གྱིས་མི་ཁྱབ་པར་བསྐྲུན། གསན་དོན་སྙིང་པོར་དྲིལ་བའི་རྩ་བ་གསུམ་གྱིས་
ལྗགས་བསྙེན་བཞུགས་གདན་ཐོག་གཅིག་ཏུ་ཉམས་བཞེས་མཛད་དོ། །བསྟན་པ་སྤྱི་བྱེའི་དོན་
དུ་གསུང་རྩོམ་པོད་མང་གི་ཕྲེང་བ་བཞུགས། ཆོས་འཁོར་གྱི་མཛད་པ་དེ་དག་གི་མཚམས་སུ་
རིག་འཛིན་ལྷ་ཁང་། ལྷ་ཁང་རྩེ། སྒྲོལ་མ་ལྷ་ཁང་། མངོན་དགའ་བདེ་ལྡན། སྒོ་རུམ་ལྷ་ཁང་།
རྫོང་ཆུང་ལྷ་ཁང་། ཉི་ལྡེ་ལྷ་ཁང་། བདེ་ཆེན་གླིང་མགོན་ཁང་། གཡུ་ཐོག་མགོན་ཁང་། ལྷ་ཁང་
ཆེན་མོའི་སྟེང་གཡབ། ལྷ་ཆེན་མཐིལ་གཡབ་ཀྱི་ལེགས་བྲིས་དཀྱིལ་འཁོར་ཆེན་པོ་དྲུག་ཅུ་རེ་
གཅིག །ས་སྐྱའི་གདུང་རབས་ལྡེབས་བྲིས་ལ་སོགས་ཉམས་གསོ་དང་གསར་བསྐྲུན་དཔག་མེད་
ཀྱི་བྱ་བ་ལས་ཀྱི་འཁོར་ལོའི་མཛད་པ་བསམ་གྱིས་མི་ཁྱབ་བོ། །མདོར་ན་ཤིང་མོ་གླང༌། ཕྱི་
ལོ་༡༦༨༥ནས་ལྕགས་མོ་ཡོས། ཕྱི་ལོ་༡༧༡༡བར་བྱང་ཕྱོགས་བོད་ཀྱི་རྡོ་རྗེ་གདན་དཔལ་ལྡན་
ས་སྐྱའི་གདན་བདག་མཛད་དེ་མཐར་སྐུ་ཡི་བགྲང་གཞི་ང་དྲུག་བཞེས་པའི་ལྕགས་མོ་ཡོས། ཕྱི་
ལོ་༡༧༡༡ལོའི་གྲོ་བཞིན་ཟླ་བའི་ཚེས་བཅུ་དགུའི་ཉིན་བསྟན་སྲུང་མ་ཧཱ་ཀཱ་ལ་དང་རྗེ་བཙུན་མཁའ་
སྤྱོད་མ་བཅས་ཞི་ཁྲོའི་ལྷ་ཚོགས་ཀྱི་རང་ཞལ་མཇལ་བཞིན་རྒྱུད་སྡེ་རིན་པོ་ཆེ་ནས་ཇི་ལྟར་བསྟན་
པའི་འདའ་ཀ་མའི་རྣལ་འབྱོར་གསལ་འདེབས་པར་མཛད་དེ་ཀུན་རྫོབ་སྤྲོས་པའི་གཟུགས་སྐུའི་
རྣམ་པ་དེ་ཉིད་དོན་དམ་སྤྲོས་བྲལ་ཆོས་ཀྱི་སྐུ་འཕོ་འགྱུར་མེད་པའི་དགོངས་པར་རེ་ཞིག་བསྡུ་
བའི་ཚུལ་བསྟན་ཏོ། །



སུམ་ཅུ་པ། ངག་དབང་ཀུན་དགའ་བསོད་ནམས་རིན་ཆེན།
ཁྲི་ཆེན་སུམ་ཅུ་པ་ངག་དབང་ཀུན་དགའ་བསོད་ནམས་རིན་ཆེན་ནི། བོད་ཤིང་མོ་བྱ། ཕྱི་
ལོ་༡༧༠༥ལོར་ཡབ་ཆེན་རྡོ་རྗེ་འཆང་མངྒའི་རིགས་སྲས་སུ་སྤྲུལ་པའི་ལྷ་ཁང་ཆེན་མོའི་ཟུར་ལྕོག་
རིག་འཛིན་ཕོ་བྲང་དུ་སྔོན་རྗེ་བཙུན་ཆེན་པོ་གྲགས་པ་རྒྱལ་མཚན་གྱི་སྐུ་བལྟམས་པའི་ཚུལ་ལྟར་
203)



གདན་རབས་ངོ་མཚར་བང་མཛོད།
ཞབས་གཉིས་སྔོན་ཕེབས་ཀྱི་སྒོ་ནས་གཟུགས་སྐུའི་ཉིན་བྱེད་ཤར། དེའི་ཚེ་གཟིམ་ཆུང་ཕུ་མདའ་
ཐམས་ཅད་སྔར་མེད་དྲི་བཟང་གིས་ཁྱབ་པ་དེར་ཡོད་ཀུན་གྱིས་རྟོགས་ཤིང་། ནམ་མཁའ་འཇའ་
འོད་ཀྱིས་གང་བ་དང་མེ་ཏོག་གི་ཆར་པ་བབས་པ་ལ་སོགས་དང་ཚོམས་ཆེན་དུ་ཆོས་སྐྱོང་གི་སྤྲུལ་
པ་ལྟ་བུའི་བྱ་རོག་བབས་པ་དང་ཡུམ་གྱི་གཟིགས་སྣང་ལ་འོད་ཟེར་སྣ་ཚོགས་ཀྱི་ཁྲོད་ནས་བུད་མེད་
མདོག་མི་འདྲ་བ་དུ་མ་དང༌། མི་ནག་ཨ་ཙ་ར་སོགས་སྣང་ཞིང་། དཀར་དུང་བསྒྲིགས་པའི་སྐད་
མང་པོ་གསན་པ་ལ་སོགས་ངོ་མཚར་བའི་ལྟས་མང་དུ་བྱུང་བར་གྲགས། ཡབ་རྗེ་རྡོ་རྗེ་འཆང་དང་
ཀ་སྤེ་ཆོས་རྗེ་ངག་དབང་བསྟན་པ་རབ་རྒྱས་ཀྱི་འོད་གསལ་དག་པའི་ཀློང་དུ་བདག་ཆེན་བསོད་
ནམས་དབང་ཕྱུག་སླར་ཡང་རྗེ་འདི་ཉིད་ཀྱི་རྣམ་པར་ཕེབས་པར་གཟིགས། རིམ་གྱིས་ཞབས་གོམ་
ཕེབས་ཙམ་གྱུར་བའི་སྐབས་ཤིག་ཕོ་བྲང་གི་སྟེང་ལ་སྐུ་རྐྱང་དུ་ཕེབས་པ་ན། བྱ་རོག་གཉིས་ཀྱིས་
ན་བཟའི་སྣེ་མོ་བཟུང་སྟེ་ཞབས་འབྲིང་གི་ཚུལ་དུ་བཞུགས། ཡང་སྐུ་རྐྱང་དུ་བཞུགས་སྐབས་ཤིག་།
ལ་རྣལ་འབྱོར་གྱི་དབང་ཕྱུག་བིརླ་པས་དངོས་སུ་ཕེབས་ཏེ་ཟབ་དགུའི་གདམས་ངག་བསྩལ། ཡང་
སྐབས་ཤིག་ཡུམ་གྱི་ཞལ་ཏ་མ་ཞིག་གི་མཐོང་སྣང་ལ། སྲས་ཀྱི་དབུ་སྔས་ཀྱི་མགོར་མོན་ཕྲུག་གསུམ་
གྲལ་བསྒྲིགས་པ་མཐོང་བས། ཡུམ་ལ་སྲས་ཀྱི་དབུ་སྔས་ཀྱི་མགོ་ན་པུ་ཏྲ་ལྕམ་སྲིང་ཕེབས་འདུག་ཞུས་
པས༑ མོན་ཕྲུག་ཞིག་གིས་གང་ཡང་མ་ཟེར་ཞེས་པའི་ལག་བརྡ་བྱེད་པ་སོགས་ཆོས་སྲུང་སྤྱི་དང་
ཁྱད་པར་ལས་མཁན་ཆེན་པོ་ཉིད་སྐད་ཅིག་ཀྱང་མི་འབྲལ་བའི་མཚན་མ་ཤར། འབྲི་ཀློག་ལ་སོགས་
གསན་བཞེས་རན་པ་ན། བརྒྱ་དཔོན་བསོད་ནམས་བསམ་འཕེལ་ལས་སྐུ་མཆེད་གཉིས་མཉམ་
དུ་ཡི་གེའི་མ་མོ་དང་ཆོས་སྤྱོད་སོགས་རིམ་བཞིན་གསན་སྦྱངས་མཛད། ཡབ་རྗེ་རྡོ་རྗེ་འཆང་ལས་
སྔ་ཕྱིར་ལམ་འབྲས་ཚོགས་སློབ་ཀྱིས་ཐོག་དྲངས་ནས་སྡེ་སྣོད་གསུམ་དང་རྒྱུད་སྡེ་བཞི་དང་འབྲེལ་
བའི་ཟབ་གསང་གསུང་གི་བདུད་རྩིའི་ཚོགས་བསམ་གྱིས་མི་ཁྱབ་པ་ཞིག་གསན། ལན་གཅིག་ཡབ་
རྗེ་རྡོ་རྗེ་འཆང་མཆོག་ལས་འཁོར་ལོ་བདེ་མཆོག་གི་དབང་བཀའ་ཟབ་མོ་གསན་དུས་གློ་བུར་དུ་རླུང་



དཔལ་ས་སྐྱའི་རིག་མཛོད། །
འཚུབ་ཆེན་པོ་ཞིག་གི་འཚུབ་མས་གཟིམ་ཆུང་ཁེངས་པར་དམ་པ་འདི་ཉིད་ཀྱིས་ཡབ་རྗེ་མཆོག་
ལ༑ དུར་ཁྲོད་བདག་པོ་དང་མི་ནག་མང་པོ་སླེབས་བྱུང་ཞེས་ཞུས། དེའི་ཚེ་ཡབ་རྗེའི་གསུང་ལས།
སྔགས་འཆང་ཆེན་པོ་འདི་ཉིད་ལ་དཔལ་མགོན་ཞལ། པུ་ཏྲ་དམར་ནག །འདོད་ཁམས་མ་
བཅས་ཀྱིས་ཕྲིན་ལས་རྩོལ་མེད་བསྒྲུབ་ཅིང་མངོན་སྤྱོད་ཀྱི་ལས་སོགས་ལ་ནུས་པ་ཆེ་བ་འོང་ཞེས་
རྡོ་རྗེའི་ཚིག་གིས་ལུང་བསྟན་མཛད། དམ་པ་འདི་དགུང་གྲངས་བདུན་ལ་ཕེབས་པ་ལྕགས་ཡོས་
ལོར་ཡབ་རྗེ་རྡོ་རྗེ་འཆང་ཞིང་ཁམས་གཞན་དུ་ཕེབས་ལ་ཉེ་བ་ན། ཆོས་འཕྲོ་རྣམས་དཀོན་མཆོག་
རྒྱལ་པོ་ལས་མནོས་གསུངས་ཏེ་སྤྱན་རིག་འཛིན་ཕོ་བྲང་ཕྱོགས་ལ་གཟིགས་བཞིན་སྐུ་ཆོས་དབྱིངས་
སུ་བསྡུ་བའི་ཚུལ་བསྟན། དགུང་གྲངས་བརྒྱད་བཞེས་པའི་ཐོག་ཆུ་འབྲུག་ལོར་ཕུར་སྒྲུབ་ཚོགས་
དབུར་ཕེབས་བཞེད་ཀྱིས་ཕྱག་ལེན་རྣམས་བན་ཚང་དབུ་བྱེད་དཀོན་མཆོག་སེང་གེ་ལས་བཞེས་
ཤིང་བྱང་ཆུབ་པར་མཛད། དེའི་ཚེ་སྐུ་ཞང་བཅོ་བརྒྱད་ཞབས་དྲུང་ངག་དབང་མཁྱེན་བརྩེ་རབ་
བརྟན་གྱིས་ཕུར་སྒྲུབ་རྩ་འཆམས་ཀྱི་སྐབས་རྟེན་འབྲེལ་འགྲིགས་དགོངས་ཏེ་འདྲེན་པ་དམ་པ་
འདི་ཉིད་ཀྱིས་དབུས་ཆོས་གྲྭ་ལྷོ་བྱང་གི་དགེ་འདུན་པ་རྣམས་ལ་སྦྱོང་རྒྱུད་དཀྱིལ་འཁོར་བཅུ་གཉིས་
ཀྱི་དབང་སོགས་བསྩལ་བའི་ཚེ། བླ་མ་སྐུ་ཞང་དེ་ཉིད་ཀྱིས་འདྲེན་མཆོག་དམ་པ་འདི་ཉིད་སྤྱན་
རས་གཟིགས་བཅུ་གཅིག་ཞལ་དུ་དངོས་སུ་མཇལ། ཡང་རྗེས་གནང་ཞིག་བསྩལ་སྐབས་འདྲེན་
མཆོག་འདི་ཉིད་ཕྱག་རྡོར་དངོས་སུ་གཟིགས། དེ་སྐབས་ཤིག་ལ་མཁས་ཤིང་གྲུབ་པ་བརྙེས་པའི་
སྐྱེས་བུ་ཆེན་པོ་ལྕགས་ཟམ་གྲུབ་དབོན་ངག་དབང་བསྟན་འཛིན་ཕུན་ཚོགས་ལས་སྔ་ཕྱིར་ཚེ་
དབང་བླ་མ་ཞི་ཁྲོའི་མདའ་འཕེལ་ལ་སོགས་པའི་གསང་སྔགས་གསར་རྙིང་གི་ཟབ་ཁྱད་དཔག་
ཏུ་མེད་པ་མནོས། གཞན་ཡང་ཆོས་གཏེར་གླིང་པ་ངག་དབང་ཀུན་བཟང་རང་གྲོལ་དང་། རྡོ་རྗེ་
འཛིན་པ་ཆེན་པོ་དཀོན་མཆོག་རྒྱལ་པོ། གྲུབ་དབང་བསོད་ནམས་ཆོས་འཕེལ། སྟག་རྩེ་བྱམས་
པ་ལྷ་དབང་རིག་འཛིན། རྗེ་བཙུན་ཀུན་དགའ་བསྟན་པའི་ཉི་མ་ལ་སོགས་ལས་མདོ་སྔགས་



གདན་རབས་ངོ་མཚར་བང་མཛོད། །
ཀྱི་ཆོས་བཀའ་བསམ་གྱིས་མི་ཁྱབ་པ་ཞིག་བུམ་པ་གང་བྱོའི་ཚུལ་དུ་ལེགས་པར་གསན། སྐུ་ཡི་
བགྲང་གཞི་དགུ་ཙམ་ནས་རྩ་རྒྱུད་བརྟག་གཉིས་བདེ་ཀྱེ་གསང་གསུམ་ལ་སོགས་པའི་སྒྲུབ་དཀྱིལ་
སོ་སོ་དང་བླ་མ་མཆོད་ཚོགས་སོགས་ལ་ཐོས་བསམ་མཐར་ཕྱིན་གྱི་སྒོ་ནས་སྒྲུབ་མཆོད་སོགས་
ལ་ཚོགས་དབུར་ཕེབས། དགུང་གྲངས་བཅུར་ཕེབས་པའི་ཤིང་ཕོ་རྟ་ལ་ཆོས་གྲྭ་ལྷོ་བྱང་གི་དགེ་
འདུན་པ་བརྒྱ་ཕྲག་མང་པོ་ལ་དགེ་སློང་གི་སྡོམ་པ་འབོགས་པའི་མཐུན་རྐྱེན་བཟང་པོ་བསྩལ་ཏེ་
མཁན་ཆེན་བྱམས་པ་ཀུན་དགའ་བསྟན་འཛིན་གྱིས་དེ་བཞིན་དང་ལེན་མཛད། དགུང་གྲངས་
བཅུ་གཉིས་སུ་ཕེབས་པའི་མེ་སྤྲེལ་ལོར་གདན་ས་ཆེན་པོ་དཔལ་ལྡན་ས་སྐྱའི་ཆོས་ཀྱི་ཁྲིར་ཞབས་
ཟུང་རྡོ་རྗེའི་རེ་ཁྭ་མངོན་པར་བཀོད། དེའི་ཚེ་ཆོས་དུང་དཀར་པོ་རྒྱང་གྲགས་གསུང་བསྐུལ་དང་
འབྲེལ་དགེ་འདུན་ཁྲི་ཕྲག་ཙམ་དུ་ལོང་ཞིང་། སྐྱེ་བོའི་ཚོགས་བསམ་གྱིས་མི་ཁྱབ་པ་ཆོས་གྲྭར་
འདུས་པ་དང་ལྷན་དུ་བདག་ཉིད་ཆེན་པོ་འདིས་རིན་ཆེན་གསེར་གྱི་ཁྲི་འཕང་མཐོན་པོའི་སྟེང་ནས་
དག་གསལ་སྙན་པའི་དབྱངས་ཀྱིས་རྒྱལ་སྲས་ལམ་བཟང་ལེགས་པར་བསྩལ་བས་འདུས་ཚོགས་
ཐམས་ཅད་ཤིན་ཏུ་ཡ་མཚན་ཞིང་ངོ་མཚར་གྱི་དཔལ་ལ་བཀོད། དགུང་གྲངས་བཅོ་ལྔ་པའི་སྐབས་
ཙམ་ལ་འབྱུང་འདུལ། ཕུར་པ། གུར་མགོན་རྣམས་ཀྱི་ལྗགས་བསྙེན་མཛད་པའི་ནང་ནས་ཕུར་
པའི་སྐབས་རྡོ་རྗེ་གཞོན་ནུའི་སྐུ་ལས་འོད་འཕྲོས། མགོན་པོའི་སྐབས་མགོན་པོའི་སྐུ་ལས་མེ་སྟག་
མང་དུ་འབར་བ་ལ་སོགས་ཀྱི་གྲུབ་པའི་མཚན་མས་གཏམས། ཡབ་རྗེ་རྡོ་རྗེ་འཆང་དང་དགྱེས་
པ་རྡོ་རྗེ་དབྱེར་མེད་པར་མངོན་སུམ་གཟིགས། སྐུ་ཡི་བགྲང་གཞི་དྲུག་ལྷག་བཅུ་ཕྲག་གཅིག་
བཞེས་པའི་ལྕགས་བྱི་ལོར་དབུས་ཕེབས་ཆེན་མོ་བསྐྱངས་ཏེ་ཡོན་མཆོད་ཞལ་མཇལ་སྐབས་རྒྱལ་
དབང་ཐམས་ཅད་མཁྱེན་པ་ཆེན་པོས་མཐོང་བཟོས་བདག་རྐྱེན་བླ་ན་མེད་པའི་དབུ་འདོན་བཀའ་
དྲིན་ཆེ་བར་མཛད་པའང་རྟོགས་བརྗོད་དཔག་བསམ་རིན་ཆེན་སྙེ་མར་གསལ། གདན་ས་ཆེན་
པོ་ན་ལཎྜའི་ཆོས་སྡེ་ཆེན་པོར་ཚོགས་ཆེན་ལ་ཁྲོམ་དབང་བསྩལ་བའི་ཚེ་ཉི་མ་བཟུང་སྟེ་རྣལ་འབྱོར་
པ
@05



དཔལ་ས་སྐྱའི་རིག་མཛོད། །
གྱི་དབང་ཕྱུག་བིར་ཝ་པའི་རྣམ་ཐར་ཕྱག་བཞེས་སུ་མཛད་པར་གྲགས། རིམ་བཞིན་ཟན་ཡང་
བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དུ་ཕེབས་པའི་ཚེ་ཆོས་སྐྱོང་ལ་བཀའ་
བསྒོ་འཕྲིན་བཅོལ་མཛད་པ་ན་བསམ་ཡས་ཆོས་སྐྱོང་ཆེན་པོས་བཀའ་བཞིན་བསྒྲུབ་པའི་རྟགས་
སུ་དབུ་གུག་ལན་གསུམ་མཛད། དབེན་དགོན་བསམ་གཏན་གླིང་གི་འགྲམ་དུ་གདུག་འདྲེ་ཞིག་
དམ་ལ་བཏགས། ཁྲ་འབྲུག་ཏུ་ཕེབས་པའི་ཚེ་ཕེབས་ལམ་ཁར་བསེ་ཁྲབ་ཅན་གྱིས་ཐུབ་བསྟན་
ར་བ་སྨད་དུ་ཕེབས་དགོས་པའི་གདན་ཞུར་ཕེབས། དེའི་ཚེ་རྨོར་ཆེན་ཆོས་ཀྱི་རྒྱལ་པོ་དང་མཇལ་
སྐབས་རྨོར་ཆེན་རྡོ་རྗེ་འཆང་ནས་བདག་ཉིད་ཆེན་པོ་བཟང་པོ་དཔལ་གྱི་ཞལ་གཟིགས་དང་
ཐུགས་དམ་གྱི་རྟེན་མཆོག་མ་དེ་ཉིད་ཕུལ་བས་གདུང་རབས་མི་ཆད་ཅིང་མྱུར་དུ་བྱོན་པའི་རྟེན་
འབྲེལ་འགྲིགས། དེ་ནས་རིམ་བཞིན་ཞ་ལུ་དང་གདན་ས་ཆེན་པོ་ངོར་ཨེ་ཝཾ་ལ་སོགས་བརྒྱུད་
དེ་དཔལ་ལྡན་ས་སྐྱར་ཞབས་སོར་བཀོད། དགུང་གྲངས་བཅུ་བདུན་བཞེས་པའི་ལྕགས་མོ་གླང་
གི་ལོའི་ཆུ་སྟོད་ཟླ་བའི་ཚེས་བཅོ་ལྔར་གོང་དཀར་རྡོ་རྗེ་འཆང་བློ་གྲོས་དབང་ཕྱུག་གི་དྲུང་དུ་སྐྱབས་
གསུམ་འཛིན་པ་དང་ཡོངས་རྫོགས་དགེ་བསྙེན་གྱི་སྡོམ་པ་གཉིས་ཀྱིས་ཐོག་དྲངས་ཆོས་ཚུལ་
བསམ་གྱིས་མི་ཁྱབ་པ་གསན། ཡང་སྔ་ཕྱིར་ཁང་གསར་ཞབས་དྲུང་བསོད་ནམས་དབང་པོ།
ཐར་རྩེ་རྡོ་རྗེ་འཆང་ནམ་མཁའི་མཚན་ཅན། ཐུབ་བསྟན་ལྷ་ཆེན་མཁན་ཆེན་ངག་དབང་ཚུལ་
ཁྲིམས་བཟང་པོ། ཐུབ་བསྟན་ལྷ་ཆེན་གྱི་མཁན་ཆེན་དབང་ཕྱུག་ཕུན་ཚོགས། ཛ་ལུང་རིག་
འཛིན་ཆེན་པོ་པདྨ་འཕྲིན་ལས་ལ་སོགས་ཡོངས་འཛིན་དམ་པ་ཆོས་བཞིན་དུ་སྤྱོད་པ་དུ་མའི་ཞལ་
སྒོ་ནས་ཟབ་པ་དང་རྒྱ་ཆེ་བའི་ཟབ་མོའི་ཆོས་ཀྱི་རྣམ་གྲངས་ཚད་ལས་འདས་པ་ཞིག་གསན་པས་
བོད་གངས་ཅན་ལྗོངས་འདིར་དུས་ཕྱིས་བྱོན་པའི་བསྟན་འཛིན་གྱི་སྐྱེས་བུ་དམ་པ་ཞིག་ལ་རྗེ་འདི་
ཉིད་ལས་གསན་རྒྱ་ཆེ་བ་མ་བྱུང་བར་གྲགས་ཤིང་དམ་པའི་ཆོས་མཐའ་དག་གི་བདག་པོ་ལྟ་བུར་
གྱུར་རོ། །དགུང་ལོ་ཉེར་གཉིས་བཞེས་པའི་མེ་ཕོ་རྟ་ལོར་རྗེ་ཉིད་ཀྱིས་རབ་གནས་ལ་བརྟེན་ཏེ་
དུ209



གདན་རབས་ངོ་མཚར་བང་མཛོད།
གསུང་རྣམ་པར་དག་པ་སོར་རྟོག་ཡེ་ཤེས་དངོས་སུ་བཞུགས་པའི་མཚན་མ་ཤར་བའི་རྒྱལ་བའི་
བཀའ་འགྱུར་གྱི་གླེགས་བམ་རིན་པོ་ཆེའི་ཐོག་ནས་རྒྱལ་བའི་བཀའ་འགྱུར་གྱི་ལྗགས་ལུང་དེ་
ཉིད་གནས་གསར་རྡོ་རྗེ་འཆང་ཆེན་པོའི་ཞལ་སྔ་ནས་མནོས། དེའི་ཚེ་དགྱེས་སྤྲོ་ཆེན་པོའི་ངང་
ནས་གདན་ས་ཆེན་པོ་འདི་ཉིད་དུ་དུས་ཕྱིས་དཔལ་ས་སྐྱའི་གདུང་ལ་རྒྱལ་བའི་བཀའ་འགྱུར་གྱི་
ལུང་ཡོངས་རྫོགས་གསན་པ་ཁོ་བོ་མཆེད་ཙམ་ཡིན་གསུངས། དགུང་གྲངས་ཉེར་གསུམ་བཞེས་
པའི་མེ་མོ་ལུག་གི་ལོར་ངོ་མཚར་རྟེན་བཞི། སྐྱེས་ལྷས། བྱས་འགྱུར། བསམ་གླིང་ལ་སོགས་སུ་
སྔ་ཕྱིར་རབ་གནས་ལན་མང་བསྩལ་བའི་ཚེ་བྱས་འགྱུར་དུ་རྗེ་བཙུན་གྲགས་པའི་སྒྲུབ་ཆུ་ལུད།
རྗེ་མངྒའི་མཚན་ཅན་གྱི་སྒྲུབ་ཆུ་སྔར་བཞིན་རང་རྡོལ་དུ་གྱུར། དེའི་ཚེ་སྒྲུབ་སྡེའི་ལྷོ་ཕྱོགས་སྟག་
འཚེར་མའི་ཐད་ཀྱི་ནམ་མཁར་འཇའ་སྤྲིན་གྱི་དབུས་སུ་སློབ་དཔོན་རིན་པོ་ཆེ་པདྨ་འབྱུང་གནས།
ཡབ་རྗེ་མངྒའི་མཚན་ཅན། ཕུར་པ་རྡོ་རྗེ་གཞོན་ནུ། དཀར་བདུད་རྣམ་གཉིས། ཁྱད་པར་གུར་
གྱི་མགོན་པོ་ཉིད་རིངས་སྟབས་སུ་ཕེབས་པ་བཅས་ཀྱི་ཞལ་གཟིགས། སྔོན་ཡབ་རྗེ་མངྒའི་
མཚན་ཅན་ནས་རྗེ་འདིས་དྲག་ལས་མངོན་སྤྱོད་འགྲུབ་པར་རྡོ་རྗེའི་ལུང་གིས་བསྟན་པ་ལྟར་དེའི་
སྐབས་ཤིག་ལ་བསམ་ཡས་ཆོས་སྐྱོང་ཆེན་པོ་ཐོག་ཕེབས་ཀྱི་ལུང་ལས། ས་སྐྱ་དགེ་བཤེས་ནས་།
ངེད་ཀྱི་གནས་ཁང་དེར་སྣོན་ཟླའི་ཉ་ལ་ངོས་ཀྱི་གསོལ་ཁ་དྲག་བསྐུལ་བཅས་ཐོངས། འདྲེས་
ཀྱང་བསྟན་དགྲ་གདུག་ཅན་ཚར་གཅོད་པའི་གྲོགས་བྱེད་གསུངས་པ་བཞིན་མཛད་པས་ལྕོག་
གི་སྒོ་འགྲམ་དུ་སྒྲ་ཆེན་པོ་དང་བཅས་ཁྲག་ཕོར་གང་སྟོར་བྱུང་བས་སྒོ་ལོགས་སུ་ཡང་དམར་ཆིལ་
གྱི་བྱུང་བ་དང་མཉམ་དུ་བདུད་སྤྲུལ་བསྟན་དགྲ་འགའ་དེ་མ་ཐག་བསྒྲལ། ཡང་སྡེ་པ་གཞུང་
ནས་བསྟན་འགྲོའི་སྤྱི་རིམ་དུ་གཏོར་བཟློག་དགོས་ཚུལ་ཕེབས་པའི་ཟོར་འཛིན་མཛད་སྐབས་
འཕེན་ཉིན་སྐྱེས་ལྷས་ཕྱོགས་ནས་འབྲུག་སྒྲ་དང་སེར་རྐང་འཁྱུགས་ཤིང་ཆར་མུན་ཤིན་ཏུ་ཆེ་
ཁྲོད་རྗེ་འདི་ཉིད་སྐུ་བོང་རྒྱུན་དང་མི་འདྲ་བའི་ཆེ་བ་ལ་ལས་མཁན་འཁོར་བཅས་ཀྱིས་བསྐོར་བ་



དཔལ་ས་སྐྱའི་རིག་མཛོད།
༢
དེར་ཚོགས་ཚང་མའི་འདྲེན་བྱེད་ཀྱི་དམིགས་པ་རུ་གྱུར། གཏོར་བཟློག་གི་ཚེ་དགུན་གྲང་དུས་
ཀྱང་གཏོར་ཟོར་མི་འཁྱག་པ། གཏོར་སླང་ལ་དྲོད་སྐྱེ་བ། དགུག་གཞུག་མཛད་པས་ཟན་ལིང་གི་
མདོག་འགྱུར་བ་སོགས་གྲུབ་པའི་མཚན་མ་བསམ་གྱིས་མི་ཁྱབ་པར་གྲགས། དགུང་གྲངས་
ཉེར་བདུན་བཞེས་པའི་ལྕགས་ཕག་ལོར་རྗེ་ཀུན་བློའི་མ་ཡུམ་ཆེན་མོ་སྙུན་གཞི་ཐུ་མོ་བྱུང་བའི་
ཚེ་རྗེ་འདིས་དྲག་དམར་གྱི་ཉམས་བཞེས་ཐོག་ནས་བགེགས་སྐྲོད་མཛད་པས་གཟིམ་སྤྱིལ་བཙུན་
མོའི་ཐོག་ཚད་དང་མཉམ་པའི་དྲག་དམར་གྱི་སྐུ་ལས་མེ་སྟག་དུ་མ་འཕྲོས་པས་མ་ཡུམ་ཆེན་མོའི་
སྐུ་ལུས་ཚིག་པའི་ཉམས་ཆེན་པོ་ཤར། ཡང་དྲག་པོ་སྒྲོལ་དབང་གསན་སྐབས་རྗེ་འདི་ཉིད་རྡོ་རྗེ་
ཕུར་པའི་སྐུར་གྱུར་པའི་ཕྱག་མཚན་རྣམས་མ་ཡུམ་ལ་བསྣུན་པའི་ཚེ་དུད་ཁུ་རྣག་ཁྲག་ལ་སོགས་
ཐོན་པའི་ཐུགས་སྣང་ཤར་ཏེ་བསྙུན་ལས་དེ་མ་ཐག་ཏུ་གྲོལ། ཡང་ཚོམས་དམར་བཞུགས་ཁྲི་པདྨ་
ཅན་གྱི་སྟེང་ནས་གསུང་ངག་རིན་པོ་ཆེའི་ཆོས་འཁོར་གཉིས་པ་བསྐོར་བའི་ཚེ་མ་ཡུམ་ཆེན་པོས་
རྗེ་འདི་ཉིད་འཇའ་འོད་ཀྱི་དཀྱིལ་ན་རྡོ་རྗེ་སྐྱིལ་ཀྲུང་གིས་བཞུགས་པ་མཇལ། དགུང་གྲངས་སུམ་
ཅུར་ཕེབས་པའི་ཤིང་སྟག་ལོར་མོན་ཆུང་པུ་ཏྲ་ཁང་དུ་བསྐང་རྒྱུན་གསར་འཛུགས་སྐབས་སུ་དམ་
ཅན་པུ་ཏྲ་ཆེན་པོ་དངོས་སུ་བྱོན། སོ་གཅིག་པ་ལ་སྡེ་དགེ་ཆོས་རྒྱལ་བསྟན་པ་ཚེ་རིང་ནས་བཀའ་
འགྱུར་རིན་པོ་ཆེ་གསར་བཞེངས་ཀྱི་པར་ཕུད་གདན་ས་ཆེན་པོར་འབུལ་འབྱོར་བཀའ་དྲིན་ཆེ་བར་
འདུས་ཚོགས་ནས་མཆོད་པའི་ཡོ་བྱད་དུ་མས་སྤྱན་འདྲེན་ཞལ་བཀོད་བཀའ་དྲིན་བསྐྱངས། དེའི་
ཚེ་བསྟན་པ་སྤྱི་སྒེར་གྱི་དོན་དུ་མགོན་པོ་དྲུག་ཅུའི་གཏོར་བཟློག་གི་ཚེ་ཚོམས་ཆེན་གྱི་རྒྱ་མཐོང་ནས་
པུ་ཏྲ་དང་བྲན་བདུད་ཡུལ་མི་ལྟ་བ་བཞིན་དངོས་སུ་གཟིགས་པ་ལ་སོགས་ཀྱི་དེ་ལྟ་བུར་བྱུང་བའི་
གྲུབ་པའི་རྣམ་ཐར་བསམ་ལས་འདས། དགུང་གྲངས་སོ་ལྔ་བཞེས་པའི་ས་མོ་ལུག་གི་ལོར་སྡེ་
དགེ་ཁྲི་ཆེན་ཕུན་ཚོགས་བསྟན་པ་དཔོན་འབངས་ལྔ་བརྒྱ་སྐོར་གདན་ས་ཆེན་པོ་དཔལ་ལྡན་ས་
སྐྱར་ཕེབས་ཏེ་ས་སྐྱ་བཀའ་འབུམ་གྱི་པར་ཕུད་པོད་བཅུ་དྲུག་གིས་ཐོག་དྲངས་གསེར་དངུལ་ཇ་



གདན་རབས་ངོ་མཚར་བང་མཛོད།
གོས་དར་དྲིལ་ཏིང་དཀར་ཆ་ལྤགས་རིགས་ཞོན་ཁལ་ལ་སོགས་ཁྱོན་རྣམ་གྲངས་ཆིག་སྟོང་སུམ་
ཅུ་བརྒལ་ཙམ་འབུལ་ཐོ་ཚིག་དོན་བཟང་པོས་ཉེ་བར་བརྒྱན་པའི་མཆོད་སྤྲིན་ཕུལ་བའི་ཚེ་འཕྲལ་
ཡུན་ཕན་བདེའི་གསུང་བསྔོ་འཁོར་གསུམ་ཡོངས་དག་གི་མཐུན་འགྱུར་འདུས་ཚོགས་ནས་མཛད།
མདོར་ན་བོད་ལྕགས་མོ་ཡོས། ཕྱི་ལོ་༡༧༡༡ནས་ལྕགས་མོ་བྱ། ཕྱི་ལོ་༡༧༤༡བར་ཁྲི་ཆེན་མཛད་
པའི་རིང་འཕགས་པ་འཇམ་དཔལ་དབྱངས་དང་ཀུན་ཏུ་བཟང་པོའི་རྣམ་ཐར་ལྟར་འཁོར་ལོ་གསུམ་
གྱི་སྒོ་ནས་གདུལ་བྱར་གྱུར་པའི་སེམས་ཅན་དཔག་ཏུ་མེད་པ་སྨིན་གྲོལ་གྱི་ས་ལ་བཀོད། མཐར་
སྐུ་ཡི་དགུང་གྲངས་སོ་བདུན་བཞེས་པའི་ལྕགས་མོ་བྱ། ཕྱི་ལོ་༡༧༩༡ལོར་ངོ་མཚར་བའི་ལྟས་
བསམ་གྱིས་མི་ཁྱབ་པ་དང་བཅས་པའི་སྒོ་ནས་རེ་ཞིག་དགོངས་པ་གཞན་དོན་དུ་ཕེབས་པའི་
ཚུལ་བསྟན་ཏོ། །



༡
སོ་གཅིག་པ། ངག་དབང་ཀུན་དགའ་བསོད་ནམས་གྲགས་པ་བློ་གྲོས།
（ ༢
ཁྲི་ཆེན་སོ་གཅིག་པ་ས་སྐྱ་པ་ཆེན་པོ་འཇམ་མགོན་མི་ཡི་རྣམ་རོལ་ངག་དབང་ཀུན་དགའ་བསོད་
ནམས་གྲགས་པ་བློ་གྲོས་ནི། ཡབ་རྗེ་རྡོ་རྗེ་འཆང་ངག་དབང་བསོད་ནམས་རིན་ཆེན་དང་། སྔོན་
དུས་གསང་སྔགས་རྙིང་མའི་གྲུབ་ཐོབ་རྗེ་འབངས་ཉེར་ལྔར་གྲགས་པའི་ནང་ཚན་དཀོན་མཆོག་



གདན་རབས་ངོ་མཚར་བང་མཛོད།
འབྱུང་གནས་ཀྱི་རིགས་བརྒྱུད་ཡུམ་མཆོག་མཁའ་འགྲོའི་མཚན་རྟགས་དང་ལྡན་པ་བསོད་ནམས་
དཔལ་གྱི་དབང་མོ་གཉིས་ཀྱི་རིགས་སྲས་སུ་ཞི་བ་ཞེས་པ་ས་མོ་བྱ། ཕྱི་ལོ་༡༧༢༩ཡི་ལོའི་ཉི་ཤར་
ཞིག་ལ། ནམ་མཁའ་འཇའ་འོད་ཀྱིས་གང་ཞིང་། གཟིམ་སྤྱིལ་བཙུན་མོའི་ཐོག་ཁར་འཇའ་མདུང་
ཚུགས་སུ་ཟུག་ཅིང་མེ་ཏོག་གི་ཆར་དང་། ཁོ་ར་ཁོར་ཡུག་ཀུན་ཏུ་སྔོན་མ་གྲགས་པའི་འཇམ་དབྱངས་
མེ་ཏོག་ཆེས་ཆེར་རྒྱས་པ་སོགས་བཀྲ་ཤིས་པའི་དགེ་མཚན་དུ་མ་དང་བཅས་པའི་སྒོ་ནས་གཟིམ་
སྤྱིལ་བཙུན་མོ་རུ་སྐུ་བལྟམས། དེ་མ་ཐག་ཡབ་རྗེ་རྡོ་རྗེ་འཆང་མཆོག་གིས་མཚན་ངག་དབང་
ཀུན་དགའ་བསོད་ནམས་གྲགས་པ་བློ་གྲོས་སུ་གསོལ་བར་མཛད། བདག་ཉིད་ཆེན་པོ་འདི་
ནི༑ གཏེར་སྟོན་ཀུན་བཟང་བདེ་ཆེན་རྒྱལ་པོས། པཎ་ཆེན་བི་མ་ལའི་རྣམ་སྤྲུལ་དུ་གསུངས་
པ་དང་། ཡང་གཏེར་ཆེན་ཐེག་མཆོག་གླིང་པ་ཀརྨ་རབ་འཕེལ་གྱིས། ལྷ་ལུང་དཔལ་རྡོར་གྱི་
ཡང་སྲིད་དུ་གསུངས་པ་དང་། སློབ་དཔོན་རིན་པོ་ཆེའི་མ་འོངས་ལུང་བསྟན་ལས་ཀྱང་། ས་
སྐྱ་བོའི་ནང་གི་ཀུན་དགའི་མིང༌། །རྐྱེན་བར་ཆད་དམ་སེལ་དོག་ཟོན་ཟབ། །ལྷ་ཕུར་པ་བསྟེན་
ན་མཆོག་ཏུ་ཤིས། །རྐྱེན་དེར་གྲོལ་བོད་ཁམས་ཕན་བདེ་སྤེལ། །ཞེས་སོགས་བསླུ་མེད་རྡོ་རྗེའི་
ཚིག་གིས་ཡང་ཡང་བསྔགས་པ་ལྟར་སྙིགས་དུས་བསྟན་འགྲོ་སྤྱི་བྱེའི་དགེ་ལེགས་སྤེལ་བའི་གསོས་
སུ་སྐུ་པད་བཞད་པ་ཁོ་ནར་འཁུམས། གསུང་གནང་བ་ཙམ་ནས་ཨ་ར་པ་ཙ་ན་དྷི་ཞེས་རང་བྱུང་
དུ་གསུངས། ཇེ་ཐོག་མར་ཡབ་རྗེ་མཆོག་གི་ཞལ་སྔ་ནས་དཔལ་གསང་བ་འདུས་པའི་དཀྱིལ་
འཁོར་དུ་དབང་བསྐུར་བ་དང་གུར་ལྷ་བརྒྱད་ཀྱི་རྗེས་གནང་བསྩལ། དེའི་ཚེ་ཆོས་སྐྱོང་གིས་
འཕྲིན་ལས་འབད་མེད་དུ་གྲུབ་པའི་མངོན་མཚན་ཡང་བསྟན། དགུང་ལོ་བདུན་པ་བཞེས་པའི་
སྐབས་སུ་བྱིན་རླབས་ཀྱི་འོད་སྟོང་འཕྲོ་བའི་སྒོ་རུམ་གཟིམ་སྤྱིལ་དཀར་པོ་དང་། འཇམ་དབྱངས་
གཟི་འོད་འབར་བ་མཇལ་བཅར་སྐབས་བསེ་མགོན་ཡིད་བཞིན་ནོར་བུས་མཁྱེན་རབ་སྤུ་རྩེ་ལྟར་
རྣོ་བའི་བརྡར་རྒྱ་ཁབ་གཞན་ལས་ལྡབ་ཀྱིས་རིང་བ་ཞིག་བསྩལ་བར་མཛད་པ་དང་ཡབ་རྗེ་མཆོག་
པ01



དཔལ་ས་སྐྱའི་རིག་མཛོད།
ནས་དབྱངས་གསལ་རྣམས་འབུལ་རིམ་བཞིན་ཚེགས་ཆུང་ངུ་ཙམ་ཡང་མི་མངའ་བར་མཁྱེན་པས་
ཐུགས་རབ་ཀྱི་བདག་པོར་ངེས་པ་རྙེད། དགུང་ལོ་བཅུ་གཉིས་ལ་ཕེབས་པ་ན་བྱང་ཕྱོགས་བོད་
ཀྱི་རྡོ་རྗེ་གདན་དཔལ་ལྡན་ས་སྐྱའི་གསེར་ཁྲི་ཆེན་པོར་ཞབས་ཀྱི་པདྨོའི་རེ་ཁཱ་མངོན་པར་བཀོད།
དེ་ནས། ཇི་སྐད་དུ། ཡོངས་འཛིན་བཅུ་ཕྲག་བཞི་ཉེར་གསན་མཐར་ཕྱིན། །བསམ་བྱུང་རིགས་
པའི་རང་རྩལ་ཐོལ་བྱུང་རྡོལ། །བསྒོམ་བསྒྲུབ་ཉིན་ཞག་ཕྲུགས་དགུར་ཉེར་བདུན་ཙམ། །
བསྟན་པའི་བྱ་བར་གཞོལ་ལ་གསོལ་བ་འདེབས། །ཞེས་གསུངས་པ་ལྟར་རིགས་ཀུན་ཁྱབ་བདག་
ཡབ་རྗེ་རྡོ་རྗེ་འཆང་། ཐར་རྩེ་ནམ་མཁའ་བསམ་གྲུབ། གནས་གསར་རྡོ་རྗེ་འཆང་། བྲག་རྩ་རྗེ་
བཙུན་དྲུང་སོགས་མཁས་གྲུབ་དུ་མའི་ཞལ་སྔ་ནས་གྲུབ་རིག་ཀུན་གྱི་ཅོད་པཎ་དཔལ་ལྡན་བིརླ་
པར་ཡེ་ཤེས་ཀྱི་མཁའ་འགྲོ་བདག་མེད་མས་དངོས་སུ་བསྩལ་བའི་གསུང་ངག་ལམ་འབྲས་བུ་
དང་བཅས་པའི་གདམས་པ་ཉེ་རིང་གི་བརྒྱུད་པས་མཚོན། རྗེ་བཙུན་ས་སྐྱ་པའི་ཡབ་ཆོས་ཟབ་
མོ་མཐའ་དག་དང་། རྒྱུད་སྡེ་བཞི་དང་འབྲེལ་བའི་རིས་སུ་མེད་པའི་གསང་སྔགས་གསར་རྙིང་
གི་སྨིན་གྲོལ་གདམས་པ་རྒྱ་མཚོའི་དབང་། མན་ངག །ལུང་། རྒྱུད་བཤད་ལ་སོགས་ཀྱི་གསན་
པ་མཐའ་ཡས་པར་མཛད་པས་དོན་དམ་དུ་གསང་བའི་བདག་པོ་ལག་ན་རྡོ་རྗེ་དང་གཉིས་སུ་
མེད་པར་གྱུར། དེ་བཞིན་ཡོངས་འཛིན་བཅུ་ཕྲག་བཞིར་ཉེ་བའི་དྲུང་ནས་སླར་ཡང་ཟབ་རྒྱས་མདོ་
གཞུང་སྤྱི་དང་རྒྱ་བོད་ཀྱི་མཁས་གྲུབ་རྣམས་ཀྱི་ཐོས་བསམ་གྱི་གཞིར་གྱུར་པའི་གྲགས་ཆེན་བཅོ་
བརྒྱད་ལ་སོགས་པའི་འཁྲུལ་བྲལ་གྱི་བསྟན་བཅོས་རྣམས་ལ་སྦྱངས་པ་ལེགས་པར་མཛད་པས་
བློ་གྲོས་ཀྱི་པདྨོ་ཡོངས་སུ་གྲོལ་ཏེ་མདོ་སྔགས་ཀྱི་གན་མཛོད་ཆེན་པོར་གྱུར། དུས་དེ་ཙམ་ན་
གངས་ལྗོངས་ཀྱི་བླ་ཆེན་གཅིག་ལ་ཆོས་རྗེ་འདི་ལས་ལྷག་པ་ལྟ་ཅི་མཉམ་པ་ཙམ་ཡང་མེད་པར་
ཡོངས་སུ་གྲགས། གསན་པ་དེ་དག་ཀྱང་། འཇམ་དབྱངས་བླ་མས། ཐོས་པ་དེ་དག་ཐམས་ཅད་
ཀྱང༑ །མིང་རྐྱང་ཙམ་དུ་མ་བཞག་གོ །ཞེས་གསུངས་པ་ལྟར་ཉིན་ཞག་ཕྲུགས་དགུར་སྒོམ་བསྒྲུབ་



གདན་རབས་ངོ་མཚར་བང་མཛོད།
ཉེར་བདུན་ཙམ་མཛད་པའི་རྒྱུ་ཅན་ལས་ལྷག་པའི་ལྷ་མཆོག་དཔལ་ཀྱེ་རྡོ་རྗེ་དང་། རྡོ་རྗེ་འཇིགས་
བྱེད༑ མཁའ་འགྲོ་ཡེ་ཤེས་མཚོ་རྒྱལ། ཀླུ་སྒྲུབ། ཞི་བ་ལྷ། རྗེ་བཙུན་རིན་པོ་ཆེ། ཆོས་རྗེ་ས་པཎ།
ཆོས་རྒྱལ་འཕགས་པ། ངོར་ཆེན་རྡོ་རྗེ་འཆང་། འཇམ་མགོན་ཨ་མེས་ཞབས། རྗེ་རྡོ་རྗེ་འཆང་།
གུར་ལྷ་ཆེན་བརྒྱད། དཀར་བདུད་ཕུར་སྲུང་ལ་སོགས་ཀྱིས་དངོས་སུ་ཞལ་གཟིགས་ཤིང་ལུང་
བསྟན་པ་སོགས་ཀྱིས་འཕགས་ཆེན་ཁོ་ནའི་རྣམ་ཐར་བསྐྱངས། དེའི་རྟེན་འབྲེལ་གྱི་དབང་གིས་
རྗེ་འདི་ནི་རྗེ་བཙུན་ས་སྐྱ་པའི་བསྟན་པ་རིན་པོ་ཆེ་གདུང་བརྒྱུད་དང་བཅས་པ་ཕྱོགས་མཐར་སྤེལ་
བ་ལ་འགྲན་པའི་ཟླ་དང་བྲལ་བར་གྱུར་ཏེ་ཡབ་ཆོས་ལམ་འབྲས་བུ་དང་བཅས་པའི་གདམས་
ངག་གིས་མཚོན་དཔལ་ས་སྐྱའི་ཟབ་ཆོས་རྣམས་རྗེ་ཉིད་ཀྱི་བཀའ་དྲིན་ལ་བརྟེན་ནས་ཆུ་བོའི་རྒྱུན་
བཞིན་དུ་ད་བར་གནས་ཐུབ་པ་བྱུང་། ཆོས་རྗེ་ས་སྐྱ་པཎྜི་ཏའི་ང་བརྒྱད་མའི་རྣམ་ཐར་བདག་གིར་ །
བཞེས་ཏེ་བསྟན་པ་སྤྱི་བྱེའི་དོན་དུ་གསུང་རྩོམ་ངོ་མཚར་ཅན་པོད་བཅུ་གཉིས་བཞུགས། ལྷོ་བྱང་
གཙོས་ཆོས་སྡེ་ཁག་གི་ཉམས་གསོས་དང་སྤྲུལ་པའི་ལྷ་ཁང་ཆེན་མོར་སྤེན་བད་གསར་སྒྲོན། ཐུགས་
རྟེན་ཁྱད་འཕགས་འཛམ་གླིང་འོད་གསལ་དང་། སྐས་རིས་རྨད་བྱུང་ཅན་གསར་བསྐྲུན་གྱིས་
མཚོན་བྱ་བ་ལས་ཀྱི་འཁོར་ལོའི་མཛད་པ་མཐའ་ཡས་པའི་དབང་གིས་ས་སྐྱ་པས་ཁྲི་སྐོར་བཅུ་
གསུམ་དབང་བསྒྱུར་ཟིན་ནས་དུས་ཕྱིས་ང་ཆེ་ང་བཙན་གྱི་ང་རོ་ཕྱུང་པ་མང་ཡང་ཆོས་སྲིད་གཉིས་
ཀྱི་ཕུན་སུམ་ཚོགས་པ་འདི་ལྟ་བུ་ནི་ད་ཕན་སུ་ལ་ཡང་མ་བྱུང་བའི་མཛད་པ་ཁོ་ན་རུ་འཁུམས་སོ། །
མདོར་ན་བོད་ལྕགས་མོ་བྱ། ཕྱི་ལོ་༡༧༤ ༡ནས་བོད་ཆུ་མོ་ཡོས། ཕྱི་ལོ་༡༧༨ ༣བར་དཔལ་ལྡན་
ས་སྐྱའི་ཆོས་སྲིད་ཀྱི་བདག་པོར་བཞེངས་ཏེ་ཟབ་རྒྱས་ཀྱི་ཆོས་འཁོར་བསམ་ལས་འདས་པ་བསྐོར་
བ་ལས་ངོར་ཆེན་རྡོ་རྗེ་འཆང་གི་ཞལ་གཟིགས་ལུང་བསྟན་བཞིན་བསྟན་པ་ཕྱོགས་མཐར་འཛིན་
ནུས་ཀྱི་སློབ་ཆེན་ཀ་བ་བཞི་སྟེ། བདག་ཆེན་ཉིད་ཀྱི་སྐུ་ཚ་རྗེ་བཙུན་འཆི་མེད་བསྟན་པའི་ཉི་མ།
ཐར་རྩེ་ནམ་མཁའ་འཆི་མེད། གནས་གསར་མཆོག་སྤྲུལ་ནམ་མཁའ་ལེགས་པ། འཕན་ཡུལ་



དཔལ་ས་སྐྱའི་རིག་མཛོད།
ཆོས་རྗེ་བཅོ་བརྒྱད་པ་རིག་འཛིན་ཕྱོགས་ལས་རྣམ་རྒྱལ་རྣམས་སོ། །གདུང་མ་ལྟ་བུའི་ཁུར་བཟོད་
ཀྱི་སློབ་མ་བརྒྱད་དེ། པཎ་ཆེན་བྱམས་པ་དཔོན་སློབ། ལྷ་ཆེན་མཁན་པོ་ཆོས་བཀྲ། ཟུར་འཆད་
པ་རིན་ཆེན་རྒྱལ་མཚན། གྲོང་ཆེན་མཁན་པོ་ཞལ་དཀར་བ་ངག་དབང་ཤེས་རབ། གཟིམ་འོག་
བསྟན་འཛིན་འཕྲིན་ལས། རི་ཁུད་སྤྲུལ་སྐུ་མཁས་གྲུབ་དབང་པོ། ངོར་ཁང་གསར་མཁན་པོ།
སྡེ་དགེ་གྲྭ་སྒང་མཁས་གྲུབ་ཀུན་དགའ་བློ་ལྡན་དང་བཅས་སོ། །མདོར་ན་རྗེ་འདི་མཁྱེན་རབ་ས་
པཎ་དང་མཉམ། འཕྲིན་ལས་འགྲོ་མགོན་འཕགས་པ་དང་མཉམ་ཞེས་དམ་པ་འགའ་ཞིག་གིས་
གསུངས་པ་ཡང་བདེན་པའི་ཚད་དུ་མཐོང་། མཐར་རྟག་འཛིན་ཅན་རྣམས་ཆོས་ལ་བསྐུལ་བ་དང་།
ལེ་ལོ་ཅན་རྣམས་བརྩོན་འགྲུས་ལ་བསྐུལ་བའི་ཕྱིར་དུ་བོད་ཆུ་མོ་ཡོས། ཕྱི་ལོ་༡༧༨༣ལོར་རྗེ་
བཙུན་རིན་པོ་ཆེ་གྲགས་པ་རྒྱལ་མཚན་གྱི་དྲུང་ནས་དབང་བསྐུར་ཞུ་བཞིན་དུ་གཟུགས་སྐུ་འོད་
གསལ་ཆོས་དབྱིངས་སུ་བསྡུ་བའི་ཚུལ་བསྟན་ཏོ། །དེའི་ཚེ་ནམ་མཁའ་གཡའ་དག་པའི་ཁྲོད་དུ་
འཇའ་དཀར་པོ་མེ་ཏོག་རྒྱས་པའི་དབྱིབས་ཅན་དང་། མེ་ཏོག་གི་ཆར་མང་པོ་རྒྱུན་རིང་བར་
བབས་པ་སོགས་ངོ་མཚར་བའི་བཀོད་པ་དཔག་ཏུ་མེད་པ་བྱུང་ངོ༌། །



སོ་གཉིས་པ། འགྲོ་མགོན་དབང་སྡུད་སྙིང་པོ།
ཁྲི་ཆེན་སོ་གཉིས་པ་འགྲོ་མགོན་དབང་སྡུད་སྙིང་པོ་ནི། ཡབ་ས་སྐྱ་པ་ཆེན་པོ་ཀུན་དགའ་བློ་
གྲོས་དང་། ཡུམ་ཆུང་ལུང་མ་སྐལ་བཟང་བདེ་སྐྱིད་གཉིས་ཀྱི་རིགས་ཀྱི་མྱུ་གུ་རུ་ཆུ་མོ་ལུག །ཕྱི་
ལོ་༡༧༦༣ལོར་ངོ་མཚར་བའི་ལྟས་དང་བཅས་པའི་སྒོ་ནས་སྐུ་བལྟམས། དེ་མ་ཐག་གསུང་འབྱོན་
017



དཔལ་ས་སྐྱའི་རིག་མཛོད།
ལ་ཁད་ལྟ་བུའི་ངང་ནས་སྤྱན་གཉིས་ཡབ་རྗེ་ཉིད་ལ་དྭངས་གསལ་སྒྲིབ་མེད་དུ་གཟིགས་ཤུགས་ཆེ་
བར་བཞུགས་པས། ཡབ་རྗེ་རྡོ་རྗེ་འཆང་གི་དགོངས་པར། གདུང་རབས་རིན་པོ་ཆེ་ཕེབས་དཀའ་
བྱུང་རུང་ད་ལྟ་ཕྱག་ཐོག་ཏུ་ཁེལ་བ་ནི་དཀོན་མཆོག་གི་ཐུགས་རྗེར་འཁུམས་སྟབས་ཐུགས་སྤྲོ་བའི་
ངང་བསླུ་མེད་རྟེན་འབྲེལ་གྱི་ཆོས་ཉིད་ལ་དར་ཅིག་འབྱམས་པར་གྱུར། དེའི་ཚེ་གུ་རུ་པདྨ་འབྱུང་
གནས། ཆོས་རྒྱལ་དྲི་མེད་ཀུན་ལྡན། གྲུབ་ཐོབ་གུ་བྱ། གྲུབ་ཆེན་ནག་པོ་སྤྱོད་པ། གཉའ་ཁྲི་བཙན་
པོ༑ མར་པ་ལོ་ཙཱ། རྗེ་བཙུན་གྲགས་པ་རྒྱལ་མཚན། སྔགས་འཆང་ཆེན་པོ་ཀུན་དགའ་རིན་ཆེན།
སྔགས་འཆང་བསོད་ནམས་རིན་ཆེན། མཁན་ཆེན་དཔལ་ལྡན་ཆོས་སྐྱོང་ལ་སོགས་བྱོན་ཟིན་དམ་
པ་རྣམས་རང་ཉིད་ཡིན་པར་དངོས་སུ་ཞལ་གྱིས་བཞེས། ཆོས་རྗེ་ས་པཎ་གྱིས་ངེད་ཀྱི་མི་རྒྱུད་རྣལ་
མ་ལ་འོད་གསལ་རེ་རྒྱུན་དུ་ཡོད་གསུངས་པ་ལྟར་འཁྲུངས་ཙམ་ནས་འོད་གསལ་ལ་བྱང་ཆུབ་པ་
རང་ཆས་སུ་མངའ་བ་དེས་མཚན་མཆོག་གསུམ་ལྡན་གྱི་གདུང་བརྒྱུད་རྣལ་མར་བྱོན་པའི་འཕགས་
ཆེན་ཡིན་པའི་ངེས་པ་ཕྱོགས་སུ་རྙེད། དགུང་ལོ་བདུན་ལ་ཕེབས་པ་ན། ཤེས་བྱ་རིག་པའི་མ་མོ་ཀུན་
ལ་ལན་གཉིས་སམ་གསུམ་ཙམ་གཟིགས་ནས་ཚེགས་མེད་དུ་ཆུབ་པའི་ཆོས་རྗེ་གོང་མའི་བརྟུལ་
ཞུགས་བདག་གིར་བཞེས་པས་ཡབ་རྗེ་ཉིད་ཐུགས་དགྱེས་པའི་རྩེར་སོན། གདན་ས་ཆེན་པོའི་
རྒྱུན་ཆོས་བདེ་ཀྱེ་གསང་གསུམ། བདག་མེད་མ། ཀུན་རིག །ནཱ་རོ་མཁའ་སྤྱོད། ཆོས་སྤྱོད། བསྐང་
བའི་གཏོར་བཟློག་ཁག་དང་བཅས་པའི་ཆོ་ག་ལ་འབྲེལ་བའི་འདོན་རྟ་དབྱངས་ཕྱག་རྒྱ་བཅའ་
ཚུལ་ཚུན་ཆད་ཐུགས་ཞིབ་ཟབ་མོས་བདེ་བླག་ཏུ་མཁྱེན་པའི་རྩལ་རྒྱས། ཚོགས་ཆོས་གཞུང་བཤད་
རྣམས་ཀྱང་སྔགས་འཆང་ཆེན་པོའི་སྐུ་དུས་ཀྱི་འཇམ་དབྱངས་སྐུ་མཆེད་ཀྱི་འཕྲིན་ལས་ལ་འགྲན་
བཟོད་པར་བྱུང་བས་ཡབ་རྗེའི་དགོངས་པར་ཤིན་ཏུ་བབས། དགུང་ལོ་བཅུ་པར་རིགས་བརྒྱའི་ཁྱབ་
བདག་ཡབ་རྗེ་རྡོ་རྗེ་འཆང་ལས་འཁྲུལ་ཟད་གོང་མའི་ཡབ་ཆོས་གསང་ཆེན་བླ་མེད་རྒྱུད་ཀྱི་གཙོ་
བོ་དཔལ་ཀྱེ་རྡོ་རྗེའི་རྡུལ་མཚོན་གྱི་དཀྱིལ་འཁོར་དུ་ཟབ་མོ་སྨིན་བྱེད་ཀྱི་དབང་བསྐུར་མནོས་པས་
10



གདན་རབས་ངོ་མཚར་བང་མཛོད།
གཞིར་གནས་རྣམ་དག་དཀྱིལ་འཁོར་སྡེ་པའི་གྲངས་ཅན་མཐར་ཐུག་རྡོ་རྗེ་བཞིའི་ངོ་བོར་དངོས་སུ་
མཐོང་། མདོར་ན་རིགས་ཀྱི་ཅོད་པཎ་ཡབ་རྗེ་རྡོ་རྗེ་འཆང་། ངོར་ཆེན་ཀུན་དགའ་བསོད་ནམས།
ངོར་ཁང་གསར་བསོད་ནམས་བསྟན་འཛིན། མུས་ཆེན་གྲུབ་པའི་དབང་ཕྱུག་ལ་སོགས་མཁས་
དང་གྲུབ་པའི་དབང་པོ་དུ་མའི་དྲུང་དུ་གསེར་ཆོས་བཅུ་གསུམ་གྱིས་མཚོན་པའི་གསར་རྙིང་གི་
གདམས་པ་རྒྱ་མཚོ་དང་ཕར་ཚད་འདུལ་མངོན་ལ་སོགས་མདོ་གཞུང་རྒྱ་མཚོ་གསན་ཏེ་མདོ་
སྔགས་ཆོས་ཚུལ་ཟབ་མོའི་གཏེར་མཛོད་དུ་གྱུར། བསྟན་པ་སྤྱི་བྱེའི་དོན་དུ་གསུང་རྩོམ་པོད་འགའ་
བཞུགས། དེ་ནས་རྗེ་ཉིད་ཀྱི་ཞལ་སྔ་ནས། དགེས་པ་རྡོ་རྗེ་བདེ་མཆོག་ནག་པོ་ལ། །རྡོ་རྗེ་གཞོན་
ནུ་བཛྲ་བྷེ་ར་བ། །ཞེས་སོགས་གསུངས་པ་བཞིན་ལྷག་ལྷའི་བསྙེན་སྒྲུབ་མ་ལུས་མཐའ་རུ་ཕྱིན་
ཏེ་གྲུབ་པ་མཆོག་གི་སར་གཤེགས་པའི་ཚུལ་བསྟན། དེའི་སྐབས་སུ། ཡོན་ཏན་མི་ཤེས་དཔེ་
ཆའི་དཀྱིལ་དུ་ཉལ། །གདངས་དབྱངས་མི་ཤེས་སྐད་ཆེན་བོང་བུ་འདྲ། །རྒྱན་བཟོ་མི་ཤེས་མར་
མཚོན་ཐམས་ཅད་ཕུང་། །གཏོར་བཟོ་མི་ཤེས་རྩམ་པ་ཡོད་ཚད་བརླག །ཐིག་རྩ་མི་ཤེས་སྐུད་པའི་
དཀྱིལ་དུ་སྡོད། །རི་མོ་མི་ཤེས་རྡུལ་མཚོན་རི་ལྟར་སྤུངས། །མདོས་དཀྲི་མི་ཤེས་སྣལ་མ་གཞུག་
གུ་བུད། །རོལ་མོ་མི་ཤེས་རྫིག་རི་རྫིག་ཚད་རྡེབ། །རྔ་བརྡུང་མི་ཤེས་རྔ་གོག་ཡོད་ཚད་གཤོག །
གར་འཆམས་མི་ཤེས་རྐང་པ་མེས་ཚིག་འདྲ། །ཡི་གེ་མི་ཤེས་སྨྱུ་གུ་མདུང་ལས་རིང་། །གཏམ་
བཤད་མི་ཤེས་ལྐུགས་པ་མགོ་གཅིག་ཡིན། །དེ་སོགས་ངོ་མཚར་རྣམ་ཐར་དཔག་མེད་འདི། །
ས་སྐྱའི་གྲུབ་ཐོབ་སྨྱོན་པ་དམུ་མེད་པ། །དབང་སྡུད་སྙིང་པོ་གང་གི་རྟོགས་བརྗོད་ཡིན། །འདི་
འདྲ་འཇིག་རྟེན་ཁམས་ན་ཆེས་རབ་དཀོན། །ཞེས་པ་དང་། རྟོགས་པ་མ་མཐོ་མཐོ་མདོག་མང་
པོ་བྱས། །བདག་ལ་ལས་ཀྱིས་དེད་པའི་ཆོས་མེད་ཆོས། །གྲུབ་ཐོབ་དཔེ་མེད་ཡིན་པ་ཁས་ཀྱང་
བླངས། །དེ་འདྲ་ཞིག་ནས་མགོ་བརྩམས་དབུས་ཕྱོགས་དང་། །ཁམས་ཕྱོགས་རྒྱ་ནག་ཡུལ་སོགས་
ཐམས་ཅད་དུ། །འབེན་ཅི་གྲོ་ལོད་སྤྲོ་ཐུང་བདག་ཉིད་ལ། །གྲུབ་ཐོབ་གྲུབ་ཐོབ་ཟེར་བའི་མི་
01)



དཔལ་ས་སྐྱའི་རིག་མཛོད།
ཁ་དར། །ཞེས་དང་། ཕྱོགས་བཅུ་དུས་གསུམ་རྒྱལ་བ་སྲས་བཅས་ཀྱི། །མཐུ་སྟོབས་དྲག་རྩལ་
ཡང་སྙིང་ཀུན་གྱི་བཅུད། །གཅིག་བསྡུས་གདོད་ནས་རང་གྲོལ་རྣལ་འབྱོར་པ། །ངག་དབང་དཔལ་
ལྡན་ཆོས་སྐྱོང་ཞེས་གྲགས་པའི། །སྐྱེས་མཆོག་དཔའ་བོ་སྔོན་ཚེ་འཕགས་ཡུལ་དུ། །རྣམ་འདྲེན་
ཀུན་བློའི་ཞལ་བཞེས་ལུང་བསྟན་ལྟར། །གྲུབ་ཐོབ་གུ་བྱའི་ལུས་བླངས་བག་ཆགས་ཀྱིས། །
ད་ལྟ་ཐམས་ཅད་བརྡུང་བཙོག་འདི་འདྲ་བྱུང་། །གྲུབ་ཆེན་ནག་པོ་སྤྱོད་པ་ཞེས་གྲགས་པས། །
བླ་མའི་བཀའ་བཅག་སྤྱོད་པ་མང་དུ་བྱས། །དེ་ཡི་ལས་ཀྱིས་ད་ལྟ་སྨྱོན་པར་སྐྱེས། །གཞན་ཡང་
ཆོས་རྒྱལ་དྲི་མེད་ཀུན་ལྡན་གྱི། །ལུས་སུ་བླངས་པའི་ཤུགས་ཀྱིས་ད་ལྟ་ཡང་། །འཛིན་ཆགས་
སེར་སྣ་མི་ཤེས་ནོར་རྫས་འཐོར། །སྔོན་ཚེ་ཕྲུ་གུ་མིང་སྲིང་བུད་མེད་རྣམས། །སྦྱིན་པར་བཏང་བའི་
དགེ་བའི་འཕེན་ཤུགས་ཀྱིས། །ད་ལྟ་རིགས་མྱུག་ལྕམ་སོགས་མང་དུ་བྱུང་། །གཉའ་ཁྲི་བཙན་
པོའི་ལུས་བླངས་བག་ཆགས་ཀྱིས། །ད་ལྟ་འགྱོགས་བྱམས་འདོད་པ་འདི་འདྲ་བྱུང་། །པདྨ་འབྱུང་
གནས་སྤྲུལ་པ་ཡིན་ཁུལ་གྱིས། །ད་ལྟ་ལྷ་འདྲེ་ཀུན་གྱིས་རྫི་མི་ནུས། །གྲགས་པ་རྒྱལ་མཚན་ལུས་
བླངས་འཕེན་ཤུགས་ཀྱིས། །ད་ལྟ་ཕྱུ་བ་གྱོན་འདོད་འདི་བཞིན་བྱུང་། །མར་པ་ལོ་ཙཱ་བགྱིས་
པའི་འཕེན་ཤུགས་ཀྱིས། །ད་ལྟ་རས་རྐྱང་སྤྱོད་འདོད་འདི་འདྲ་བྱུང་། །ཀུན་རིན་ལུས་བླངས་
འཕེན་ཤུགས་མ་རྫོགས་པས། །ད་ལྟ་དཀའ་སྤྱད་སྡུག་ཁུར་འདི་འདྲ་བྱུང་། །སྒར་ཆེན་ལུས་
བླངས་འཕེན་ཤུགས་མ་རྫོགས་པས། །ད་ལྟ་འགྲུལ་ལ་འདོད་པ་འདི་འདྲ་བྱུང་། །བསོད་ནམས་
རིན་ཆེན་སྐྱེས་པའི་འཕེན་ཤུགས་ཀྱིས། །ད་ལྟ་ལུས་གཅོང་ཆེ་བ་འདི་འདྲ་བྱུང༌། །གོང་སྨོས་
ཀུན་གྱི་སྐྱེ་བ་ཡིན་ཁུལ་གྱིས། །ཡིན་ཡིན་མང་པོ་ཁས་ལེན་སྨྱོན་པ་རེད། །ཞེས་སོགས་གྲུབ་
ཐོབ་ཀྱི་དོ་ཧའི་རྟོགས་གླུ་དབྱངས་སུ་གྱེར། །གཞན་ཡང་ཡར་ཀླུང་ཤེལ་བྲག་གུ་རུའི་སྒྲུབ་ཕུག་
ཏུ་ཐུགས་དམ་མཛད་པའི་ཚེ་གུ་རུ་པདྨ་འབྱུང་གནས་ཐེངས་གཉིས་ཞལ་དངོས་སུ་བསྟན་ཏེ་སྤྱི་
བྱེའི་ཕན་བདེ་སྤེལ་ཐབས་སྐོར་གྱི་ལུང་བསྟན་ཟབ་མོ་བསྩལ། རྩ་བའི་བླ་མ་མུས་ཆེན་ཐམས་ཅད་



གདན་རབས་ངོ་མཚར་བང་མཛོད།
མཁྱེན་པ་རྡོ་རྗེ་འཇིགས་བྱེད་དང་དཔལ་ལྡན་གུར་གྱི་མགོན་པོར་དངོས་སུ་གཟིགས། ཤངས་
མོ་རྡོ་རྗེ་བུ་ཁྲིད་དང་ཟབ་བུའི་གནས་བདག་གདོལ་པ་ནག་པོ་ལ་སོགས་དམ་ལ་བཏགས་ཏེ་
བསྟན་སྲུང་དུ་བསྐོས། རྗེ་འདིས་༧གོང་ས་སྐུ་ཕྲེང་བརྒྱད་པ་འཇམ་དཔལ་རྒྱ་མཚོ་ལ་རྡོ་རྗེ་ཕུར་
པའི་བསྟོད་ལས་ཀྱི་དབང་དང་ཉང་གཏེར་གུ་རུ་དྲག་དམར་གྱི་དབང་སོགས་སྩལ་བའི་ཚེ། གོང་
ས་སྐུ་ཕྲེང་བརྒྱད་པས་རྗེ་འདི་གུ་རུ་དྲག་དམར་དུ་དངོས་སུ་གཟིགས། ལན་གཅིག་རྗེ་འདི་ཉིད་
ཀྱི་ཞལ་སྔ་ནས། ཨ་བུ་ལྟར་བཅོས་པའི་གོ་རྒྱལ་དཔུང་། །བོད་མི་དམངས་ཀུན་གྱིས་མ་ཐུལ་བ། །
ང་ས་སྐྱའི་མི་གཅིག་འཁོས་མེད་པོས། །དེ་མྱུར་དུ་འཇོམས་པ་རྒོད་རེ་བྲོ། །ཞེས་གསུངས་པ་
ལྟར་གོར་དམག་གིས་བོད་ཁམས་ཐམས་ཅད་ཉམ་ང་བར་གྱུར་པའི་ཚེ་བོད་སྡེ་པ་གཞུང་ནས་
ཇི་ལྟར་གསོལ་བ་ཕུར་ཚུགས་སུ་བཏབ་པ་ལྟར་དྲག་པོ་མངོན་སྤྱོད་ལས་ཀྱིས་གོར་དམག་རྣམས་
སྐད་ཅིག་ལ་བསྒྲལ་ཏེ་བོད་ཁམས་ཐམས་ཅད་བདེ་བར་བཀོད་དོ། །འདི་ནི་གུ་རུའི་གཏེར་
ལུང་དུ། །བལ་བོད་མཚམས་སུ་དབང་གི་མིང་ཅན་བྱུང་། །མཐའ་དམག་བཟློག་པའི་རྟེན་
འབྲེལ་ཡོད། །ཅེས་སོགས་ཀྱི་ལུང་བསྟན་ཐོག་ཏུ་བབས་སོ། །གཞན་ཡང་གོང་མའི་གཟིམ་
སྡུག་གཟིམ་སྤྱིལ་དཀར་པོ། དབུ་རྩེའི་འཁྱམས་ར། དབུ་རྩེ་གསར་རྙིང་རྣམས་ལ་ཉམས་གསོ་
དང༑ ཤག་བཟང་སྐུ་འབུམ། དཀར་ཤཱཀྱ་གྲགས་ཀྱི་ནང་རྟེན་སྐུ་འབུམ། ཇོ་སྲས་ཤཱཀྱ་ཡེ་ཤེས་
ཀྱི་སྐུ་འབུམ་གསར་སྤྲོས་མཛད་པ་ལ་སོགས་པའི་བྱ་བ་ལས་ཀྱི་འཁོར་ལོའི་མཛད་པ་ཡང་
བགྲང་ལས་འདས་པར་མཛད། མདོར་ན་བོད་ཆུ་མོ་ཡོས། ཕྱི་ལོ་༡༧༨ ༣ལོར་བོད་ཀྱི་རྡོ་རྗེ་གདན་
དཔལ་ལྡན་ས་སྐྱའི་ཆོས་སྲིད་གཉིས་ཀྱི་བདག་པོར་བཞེངས་པ་ནས་བཟུང་སྟེ་བོད་མེ་ཕོ་སྟག །
༡༨༠༦སྟེ་ཁྲི་ཆེན་མཛད་པའི་རིང་གང་ལ་གང་འདུལ་གྱི་མཛད་པ་བསམ་གྱིས་མི་ཁྱབ་པ་བསྟན་
ཏེ་གདུལ་བྱར་གྱུར་པའི་ལས་ཅན་རྣམས་སྨིན་གྲོལ་གྱི་ས་ལ་བཀོད་དོ། །མཐར་དགུང་གྲངས་ཞེ་
བདུན་བཞེས་པའི་ས་མོ་སྦྲུལ། ཕྱི་ལོ་༡༨༠༩ལོའི་ཟླ་བ་བཞི་པའི་ཚེས་བཅུ་དྲུག་ལ་སྐུ་གདུང་རིན་



དཔལ་ས་སྐྱའི་རིག་མཛོད།
པོ་ཆེ་འོད་དུ་ཡལ་ལ་ཁད་པ་ལ་སོགས་པའི་ངོ་མཚར་བའི་རྟགས་བསམ་གྱིས་མི་ཁྱབ་པ་དང་
བཅས་པའི་སྒོ་ནས་རྔ་ཡབ་གླིང་དུ་རེ་ཞིག་གཤེགས་པའི་ཚུལ་བསྟན་ཏོ། །



སོ་གསུམ་པ། པདྨ་བདུད་འདུལ་དབང་ཕྱུག་
ཁྲི་ཆེན་སོ་གསུམ་པ་པདྨ་བདུད་འདུལ་དབང་ཕྱུག་ནི། ཡབ་ཆེན་འགྲོ་མགོན་དབང་སྡུད་སྙིང་
པོ་མཆོག་དང་། ཡུམ་རང་བྱོན་མ་སྐལ་བཟང་ལྷ་ཡི་བུ་ཁྲིད་འཆི་མེད་ཚེ་དབང་གཉིས་ཀྱི་རིགས་
སྲས་སུ་བོད་ཆུ་ཕོ་བྱི། ཕྱི་ལོ་༡༧༩༣ལོར་འཇའ་འོད་དང་མེ་ཏོག་གི་ཆར་བབས་པ་སོགས་ངོ་མཚར་
022)



དཔལ་ས་སྐྱའི་རིག་མཛོད།
བའི་ལྟས་དུ་མ་དང་བཅས་པའི་སྒོ་ནས་ཕུན་ཚོགས་གླིང་དུ་སྐུ་བལྟམས། འདི་དུས་ཡབ་རྗེ་ཉིད་སྐུ་
རྐྱང་ལས་གདུང་བརྒྱུད་རིན་པོ་ཆེ་ཉག་ཕྲའི་སྐབས་སུ་སོང་བས་ཡབ་རྗེ་རྡོ་རྗེ་འཆང་དངོས་ཐུགས་
ཤིན་ཏུ་དགེས་པའི་རོལ་བ་ལ་རྩེན། ཡབ་རྗེ་མཆོག་ནས་སྐུ་གདུང་རིན་པོ་ཆེའི་དབུར་ཕྱག་བཞག་
སྟེ་ཨ་ཡུ་བྷ་རུ་ཞེས་གསུངས་ཏེ་མཚན་ཡང་པདྨ་བདུད་འདུལ་དབང་ཕྱུག་གམ་ངག་དབང་ཀུན་དགའ་
བཀྲ་ཤིས་མཐུ་སྟོབས་བསྟན་འཛིན་བཟང་པོ་ཞེས་གསོལ། བལྟམས་མ་ཐག་ནས་བྱིས་སྤྱོད་ལས་
འདས་ཏེ་དམ་པའི་ངང་ཚུལ་ཁོ་ནར་བཞུགས། དེའི་ཚེ་ཡབ་རྗེ་ཉིད་ཀྱིས་རྒྱལ་བ་ཚེ་མཐའ་ཡས་
པའི་དབང་ལན་གྲངས་སུ་བསྩལ། ཆོས་ཀྱི་མ་མོ་ཐམས་ཅད་ཚེགས་མེད་དུ་མཁྱེན། སྐུ་གཞོན་ནུའི་
དུས་ནས་ཡབ་རྗེ་ཉིད་དང་། ཀུན་བློའི་དངོས་སློབ་པཎ་ཆེན་ཀུན་དགའ་བཀྲ་ཤིས། རྗེ་བཙུན་
འཆི་མེད་བསྟན་པའི་ཉི་མ། ཐར་རྩེ་བྱམས་པ་ཀུན་དགའ་བསྟན་འཛིན་ལ་སོགས་ཡོངས་འཛིན་དགེ་
བའི་བཤེས་གཉེན་དུ་མ་ལས་རྗེ་བཙུན་ས་སྐྱ་པའི་ཡབ་ཆོས་གྲུབ་ཆེན་བིར་ཝ་པའི་མན་ངག་
གིས་ཐོག་དྲངས་ནས་མདོ་སྔགས་ཆོས་ཀྱི་རྣམ་གྲངས་བྱིས་བློའི་སྤྱོད་ཡུལ་ལས་འདས་པ་གསན།
དེའི་རྒྱུ་ཅན་ལས། རྗེ་འདི་ཉིད་ཀྱི་ཞལ་སྔ་ནས། ངེད་ལོ་གཞོན་ནུའི་དུས་སུ་སྤྱིར་ཡབ་རྗེ་རྡོ་རྗེ་
འཆང་དང་། ཁྱད་པར་ཡོངས་འཛིན་དམ་པ་ཀུན་བཀྲའི་ཞབས་པད་བསྟེན་ཏེ་མདོ་སྔགས་རིག་
གནས་དང་བཅས་པར་སློབ་སྦྱོང་མི་དམན་ཙམ་བགྱི་རྒྱུ་བྱུང་བས་སྐལ་བ་བཟང་ཞིང་ད་ལྟ་ཡང་
རང་རྒྱུད་ལ་ཡོན་ཏན་ཆ་ཤས་ཙམ་ཡོད་པ་ནི་དཔོན་སློབ་དེ་གཉིས་ཀྱི་བཀའ་དྲིན་ཡིན་པས་
ཁྱེར་མཐའ་མ་མཆིས་སོ་ཞེས་ཐུགས་དགྱེས་སྤྲོས་ཡང་ནས་ཡང་དུ་གསུངས་སོ། །སྐུ་གཞོན་
ནུའི་དུས་ནས་གཞན་གྱིས་ལྐོག་ཏུ་ཅི་བྱས་ཐམས་ཅད་མངོན་ཤེས་ཀྱིས་སྒྲིབ་མེད་དུ་མཁྱེན་ཏེ་
ཚམ་ཚོམ་མེད་པར་གསུངས་པས་ཐམས་ཅད་རྗེ་འདིའི་མདུན་དུ་འཇིགས་ཞུམ་མེར་གནས་དགོས་
པ་དེ་ལྟ་བུར་བྱུང་བའི་ཡི་གེ་རིང་། དེའི་ཚེ་ཕུར་བཟློག་གི་འགུགས་གཞུག་མཛད་སྐབས་དགུན་
ཡིན་ཡང་གཏོར་ཟོར་ཉུང་དཀར་དང་བཅས་པ་སར་ཐིམ་པ་མ་ཟད་ས་ཡང་ཕྱར་བ་དྲུག་བདུན་



གདན་རབས་ངོ་མཚར་བང་མཛོད།
ཙམ་མར་ཞོམ་པ་སོགས་མཐུ་སྟོབས་ནུས་པ་མངའ་བའི་མཚན་མ་ཀུན་གྱིས་མཐོང་། ཡང་སྐུ་
ཡི་ན་ཚོད་ཆུང་དུས་སུ་ལམ་འབྲས་གསན་ནས་བདེ་མཆོག་ཕོ་བྲང་དུ་ཀྱེ་རྡོར་གཞི་བསྙེན་ལ་
བཞུགས་པའི་ཚེ་བདེ་མཆོག་ཕོ་བྲང་ལ་རྗེ་བཙུན་རྡོ་རྗེ་བདག་མེད་ལྷ་མོ་བཅོ་ལྔས་དངོས་སུ་བསྐོར་
བ་བྱས་པར་གྲགས། ཡང་སྐབས་ཤིག་འོད་གསལ་གྱི་ངང་ནས་བཅོམ་ལྡན་འདས་ཀྱི་རྡོ་རྗེ་རྩ་
ཞལ་བེཌཱུརྱ་དྭངས་པའི་མདོག་ལྟ་བུ་མངོན་སུམ་དུ་གཟིགས་ཤིང་དེ་ནས་རིམ་གྱིས་ཇེ་གསལ་
ཇེ་གསལ་གྱིས་གཡས་གཡོན་གྱི་ཞལ་ལྷག་མ་རྣམས་ཀྱང་གཟིགས་སོ། །ཡང་ཐར་རྩེ་རྡོ་རྗེ་
འཆང་ལས་གསང་འདུས་དབང་གསན་པའི་སྐབས་སུ་རྗེ་འདི་ཉིད་ནས་མཁན་ཆེན་རྡོ་རྗེ་འཆང་
ཉིད་འཇམ་པའི་རྡོ་རྗེ་རུ་རྒྱུན་རིང་དུ་དངོས་སུ་གཟིགས་པ་ལ་སོགས་པའི་ངོ་མཚར་རྨད་བྱུང་གི་
རྣམ་ཐར་དཔག་མེད་མངའ། དགུང་གྲངས་བཅོ་ལྔ་ལ་ཕེབས་པ་ན་ཡབ་རྗེ་རྡོ་རྗེ་འཆང་ཁྲི་འཛིན་
དགོངས་ཞུས་ཀྱིས་ཀུན་སྤངས་བྱ་བྲལ་གྱི་སྤྱོད་པས་གོང་མའི་དབེན་གནས་རྣམས་སུ་ཐུགས་དམ་
ཁོ་ནར་གཞོལ་མུར་རྗེ་ཉིད་ནས་ཆོས་སྲིད་ཀྱི་ཁུར་གང་ཡོད་བཞེས་མཛད་པས་གདན་ས་ཆེན་
པོའི་ཆོས་སྲིད་ཀྱི་མངའ་ཐང་དབྱར་གྱི་མཚོ་བཞིན་རྒྱས་པར་གྱུར། དགུང་གྲངས་སོ་གཉིས་པར་
དབུས་ཕེབས་ཆེན་མོའི་སྐབས་༧གོང་ས་རྒྱལ་དབང་ངག་དབང་བློ་བཟང་ཚུལ་ཁྲིམས་རྒྱ་མཚོ་
ཞལ་མཇལ་སྐབས་སུ་མཎྜལ་རྒྱས་བཤད་ཀྱིས་གཞུང་སའི་ལས་སྣེ་ཆེ་ཕྲ་ཐམས་ཅད་ཀྱི་ཡིད་
དབང་མེད་ཕྲོགས། ༧གོང་ས་མཆོག་གི་བཀས་བསྐུལ་བ་ལྟར་ཚོ་སྨོན་གླིང་ཕོ་བྲང་གསར་བསྐྱེད་
ཀྱི་ས་ཆོག་དང་། རྣམ་ཀུན་དེར་ཡོད་རྣམས་ལ་ཤིན་ཏུ་འཚེ་བའི་ཀླུ་ཞིག་ཀྱང་དམ་བཏགས་
མཛད་པས་ས་སྐྱ་བདག་ཁྲི་རིན་པོ་ཆེའི་མཐུ་སྟོབས་ནི་ཆེས་ངོ་མཚར་རོ་ཞེས་པའི་གྲགས་སྙན་
ཀུན་ཏུ་ཁྱབ། དེའི་ཚེ་རྗེ་འདིའི་མཐུ་སྟོབས་ནུས་པ་བསམ་གྱི་མི་ཁྱབ་པ་མངའ་བ་ལ་ཡིད་གཡོས་
ཏེ་གཞུང་ས་དགའ་ལྡན་ཕོ་བྲང་ནས་ཀྱང་སྔ་ཕྱི་བར་གསུམ་ཀུན་ཏུ་བསྟན་སྲིད་ལ་ཇི་དགེའི་རིམ་
གྲོ་དང་གནང་སྐྱེས་ཕུ་དུད་བཀུར་བསྟི་གྱ་ནོམ་པ་ཡང་ཡང་བསྩལ། དགུང་གྲངས་ང་གཅིག་བཞེས་
N09



དཔལ་ས་སྐྱའི་རིག་མཛོད། །
པ་ན་རྗེ་འདི་ཉིད་ཁྲི་འཛིན་ནས་དགོངས་པ་ཞུས་ཏེ་གདུང་སྲས་མཆེད་གསུམ་ལས་གདུང་སྲས་
སྐུ་བགྲེས་ངག་དབང་རྡོ་རྗེ་རིན་ཆེན་དཔལ་ལྡན་ས་སྐྱའི་ཆོས་སྲིད་ཀྱི་བདག་པོར་མངའ་གསོལ་
ཞུས༑ རྗེ་འདི་ཉིད་ཀུན་སྤངས་བྱ་བྲལ་བརྟུལ་བཞུགས་ཀྱི་སྤྱོད་པས་བསྟན་འགྲོའི་ཕན་བདེ་སྤེལ་
སླད་གནས་ངེས་མེད་དུ་ཕེབས་བཞུད་ཀྱིས་གདུལ་བྱའི་ཁམས་མོས་དང་མཐུན་པར་དབང་དང་།
ལུང༑ མན་ངག །ཁྲིད་སོགས་བཀའ་དྲིན་བསྐྱངས་ཏེ་འདུལ་བར་འོས་པ་རྣམས་སྨིན་གྲོལ་གྱི་
ས་ལ་བཀོད་པར་མཛད། ལན་ཅིག་གཞུང་ས་དགའ་ལྡན་ཕོ་བྲང་གི་ཞབས་བརྟན་ཆེད་བསེ་མགོན་
ཡིད་བཞིན་ནོར་བུའི་དྲུང་དུ། མགོན་པོ་ཁྲོ་བཅུའི་གཏོར་ཆེན་གྱི་སྲོད་ལ་ཐུན་གཏོར་འབུལ་
སྐབས་གཏོར་རྩེ་ལས་མེ་སྟག་མཆེད་པ་ནམ་མཁར་སོང་བ་ཇེ་ཆེར་གྱུར་ཏེ་བཙོ་དམར་རྫ་སྦོམ་
ཙམ་དུ་གྱུར་ཏེ་ལྷོ་ནུབ་ཏུ་སོང་བ་ཀུན་གྱིས་མཐོང་། དེའི་ཚེ་བསྒྲལ་ཆོག་སྐབས་ལིངྒ་ལས་རླངས་
པ་ཆིལ་གྱི་བྱུང་བ་ལྟེ་གཟིམ་ཚེ་བསམ་སོགས་ཀྱིས་དངོས་སུ་མཐོང༌། ཡང་སྐབས་ཤིག་ཆར་
དཀོན་པས་དུས་རྟག་ཏུ་རྗེ་ཉིད་ལ་ཆར་འབེབས་ཞུས་པར། གནོད་སྦྱིན་རྩི་དམར་དྲུང་དུ་གསེར་
སྐྱེམས་གཏོར་མ་སོགས་བཤམས་ཏེ། དུས་མཆོད་ཡང་སྟེང་དུ་ཕེབས་ཞོར་དུ། རྒྱལ་ཁང་དུ་ཕེབས་
ནས་ཕྱག་མཛུབ་བསྒྲེངས་ཏེ། རྩི་དམར་ཟེར་བའི་བརླག་དམར་ཁྱོད་བོད་འབངས་ཀྱི་སྐྱིད་སྡུག་
མི་ཤེས་པ་གང་རེད། ལོ་ཏོག་ཐན་པས་བརྡུང་ན་གང་བཟའ། ཁྱོད་ལ་མཐུ་ནུས་ཡོད་ན་ང་ཡི་སྦྱིན་
པའི་གཏོར་མ་ཟོ་ལ། ཉི་མ་དེ་རིང་ནས་བཟུང་སྟེ་ཆར་མ་འབྱུང་ན་ངེད་གཏན་དུ་འཆམས་མི་ཡོང་
ངོ་ཞེས་གསུངས་པའི་ཉི་མ་ཕྱེད་ཡོལ་ཙམ་ནས་བཟུང་ཞག་བདུན་ཙམ་བར་ནམ་ཉིན་ལྟོས་མེད་
ཆར་ཟིལ་བུ་བབས་པས་ལོ་ཏོག་ལ་ཤིན་ཏུ་ཕན་པ་བྱུང་བར་གྲགས། སྐབས་གཅིག་ཀུན་གཟིགས་
པཎ་ཆེན་བློ་བཟང་བསྟན་པའི་ཉི་མ་ཞིང་ཁམས་གཞན་ལ་གཤེགས་པའི་དུས་ཀྱི་སྔ་ཕྱིར་ནམ་
མཁའ་ལ་སྤྲིན་ཡ་མཚན་བྱུང་བ་ལ་གཟིགས་ཏེ་འདི་ལོ་གོར་བོད་དམག་འཁྲུག་གི་རྟགས་སུ་
འདུག །འོན་ཏེ་རྗེ་ཉིད་བཞུགས་རིང་བར་གོར་བོད་དམག་འཁྲུག་མི་འོང་། དེ་ནས་འབྱུང་



གདན་རབས་ངོ་མཚར་བང་མཛོད།
གསུངས་པ་ལྟར་རྗེ་འདི་ཉིད་དགོངས་པ་གཞན་དོན་དུ་གཏོགས་འཕྲལ་གཏོང་། བོད་ཟིང་འཁྲུག་
བྱུང་བ་ལ་སོགས་ཀྱི་གྲུབ་པའི་རྣམ་ཐར་མཐའ་ལས་འདས། མདོར་ན་མེ་ཕོ་སྟག །ཕྱི་ལོ་༡༨༠༦
ནས་ཆུ་མོ་ཡོས། ཕྱི་ལོ་༡༨༤ ༣བར་དཔལ་ལྡན་ས་སྐྱའི་བསྟན་བདག་མཛད་དེ་བསམ་གྱིས་མི་ཁྱབ་
པའི་འཁོར་ལོ་གསུམ་གྱི་འཕྲིན་ལས་ཀྱི་རྒྱུ་ཅན་ལས་བསྟན་པ་འཛིན་ནུས་ཀྱི་སློབ་མ་མཁས་
ཤིང་གྲུབ་པ་བསམ་གྱིས་མི་ཁྱབ་པ་བྱུང་བ་ལས་ཐུགས་སྲས་ཀུན་གྱི་གཙོ་བོ་ནི་འཁོན་རིགས་
ངག་དབང་རྡོ་རྗེ་རིན་ཆེན། ཐེག་ཆེན་བཀྲ་ཤིས་རིན་ཆེན། བདག་ཆེན་ཀུན་བསོད་སྐུ་མཆེད། ཞ་
ལུ་མཆོག་སྤྲུལ་བློ་གསལ་བསྟན་སྐྱོང་། དཔལ་རྒྱུན་གྱི་དབང་པོའི་ཆོས་གྲྭ་ནས་གཟིམ་འོག་སྤྲུལ་
སྐུ་བསྟན་འཛིན་སྙན་གྲགས། ཐར་རྩེ་མཁན་ཆེན་འཇམ་དབྱངས་ཀུན་དགའ་བསྟན་པའི་རྒྱལ་
མཚན། མདོ་སྨད་ནས་ཡོངས་རྫོགས་བསྟན་པའི་མངའ་བདག་འཇམ་དབྱངས་མཁྱེན་བརྩེ་
དབང་པོ། སྡེ་དགེ་ས་སྐྱོང་བླ་མ་བྱམས་པ་ཀུན་དགའ་སངས་རྒྱས་ལ་སོགས་པ་རྣམས་ཡིན།
མཐར་རྗེ་ཉིད་དགུང་གྲངས་རེ་གཉིས་བཞེས་པའི་ཆུ་མོ་གླང་། ཕྱི་ལོ་༡༨། ༣ལོར་ཐུགས་སྲས་
མངྒའི་མཚན་ཅན་ལ་བླང་དོར་གྱི་བཀའ་སློབ་ཟབ་རྒྱས་གནང་མཐར་འདའ་ཀ་མའི་རྣལ་འབྱོར་
གསལ་བཏབ་བཞིན་ཟག་པ་མེད་པའི་ཆོས་དབྱིངས་སུ་རེ་ཞིག་སྐུ་ཡི་བཀོད་པ་བསྡུ་བའི་ཚུལ་
བསྟན་ཏོ། །དེའི་ཚེ་ས་ཡང་རྣམ་པ་དྲུག་ཏུ་གཡོས། ལྷག་པར་ཆོས་དུང་ཡིད་བཞིན་ནོར་བུ་ཉིད་
སྐྱེས་བུས་རྩོལ་བ་ལ་མ་ལྟོས་པར་བཞུགས་སྒམ་ནས་རང་སྒྲ་ཅུང་ཟད་ཕེབས་པ་ལ་སོགས་པའི་
ངོ་མཚར་བའི་ལྟས་དུ་མ་བྱུང་བ་ཀུན་གྱིས་མཐོང་ངོ་། །མཐར་སྐུ་གདུང་རིན་པོ་ཆེའི་སྤྱན་སྔར་མཆོད་
ཚོགས་བསམ་གྱིས་མི་ཁྱབ་པ་ཕུལ་ཏེ་མཆོད་འབུལ་ཁྲུས་གསོལ་ཡང་ཡང་མཛད་སྐབས་སྐུ་གདུང་
དེ་ཉིད་ཉིན་རེ་བཞིན་ཇེ་ཆུང་ཇེ་ཆུང་དུ་གྱུར་སྐབས་སྐུ་གདུང་རིན་པོ་ཆེ་དང་རིང་བསྲེལ་གྱི་ཕུང་
པོ་དང་བཅས་པ་བསྟན་འགྲོའི་ཞིང་མཆོག་དམ་པར་བཞུགས་པར་གསོལ་བ་བཏབ་པས་མཐར་
ཁྲུ་གང་ཙམ་ཞིག་བཞུགས་པ་དེ་ཉིད་རྒྱུད་སྡེ་ནས་གསུངས་པའི་དུས་མཐའི་ཆོ་གའི་སྒོ་ནས་སྤྱིར་



དཔལ་ས་སྐྱའི་རིག་མཛོད།
སྦྱོང་མཛད་པའི་ཚེ་ཕྱོགས་ཐམས་ཅད་དྲི་བཟང་གིས་ཁྱབ་པ་དང་། ནམ་མཁའ་འཇའ་འོད་ཀྱིས་
གང་༑ དེ་ནས་ཞག་འགའི་རྗེས་སུ་སྤུར་ཁང་ཞལ་ཕྱེས་ཏེ་ཐུགས་སྲས་མངྒའི་མཚན་ཅན་ནས་
ཐུགས་སྨོན་དང་བཅས་ཏེ་སྤུ་རུས་རྡོག་གཅིག་བཞེས་པ་ན། དབུ་ཐོད་ཀྱི་དུམ་བུ་སོར་བཞི་ཙམ་
གྱི་ལྡེབས་ལ་འཇིགས་བྲལ་རྣལ་འབྱོར་གྱི་དབང་ཕྱུག་བིར་ཝ་པའི་བསྲུང་བ་ཐུན་མོང་བ་དང་ཐུན་
མིན་གཉིས་ཀྱི་སྐུའི་རང་བྱོན་ཤིན་ཏུ་གསལ་བར་བྱོན་པ་དང་། གཞན་ཡང་ཐུབ་པ་གནས་བཅུ།
སྒྲོལ་དཀར་ལྗང་ཁུ། གུར་ཞལ་ལ་སོགས་རང་བྱོན་དཔག་མེད་བྱོན་པ་རྣམས་གདུང་རྟེན་རིན་པོ་
ཆེ་གསེར་དངུལ་ལས་གྲུབ་པ་སྲིད་ན་གཉིས་པ་མ་མཆིས་པའི་ནང་དུ་བཞུགས་སུ་གསོལ་ལོ། །



སོ་བཞི་པ། ངག་དབང་རྡོ་རྗེ་རིན་ཆེན།
ཁྲི་ཆེན་སོ་བཞི་པ་ངག་དབང་རྡོ་རྗེ་རིན་ཆེན་ནི། ཡབ་རྗེ་རྡོ་རྗེ་འཆང་ངག་དབང་ཀུན་དགའ་
རིན་ཆེན་གྱི་རིགས་སྲས་སུ་བོད་ས་མོ་ཡོས། ཕྱི་ལོ་༡༨༡༩ལོར་ངོ་མཚར་ལྟས་བཟང་པོ་དུ་མ་དང་
བཅས་ཏེ་སྐུ་བལྟམས། ཡབ་ཡུམ་ནས་ངག་དབང་རྡོ་རྗེ་རིན་ཆེན་ཞེས་པའི་མཚན་གྱི་ཅོད་པཎ་བསྩལ།
པ
།



དཔལ་ས་སྐྱའི་རིག་མཛོད།
འ
།
དགུང་ལོ་དྲུག་ལོན་པ་ན་གནས་སློབ་དམ་པ་བློ་གྲོས་རྒྱ་མཚོའི་ཞལ་སྔ་ནས་ཤེས་བྱ་ཀུན་གྱི་ཕྱི་མོ་
ཀློག་པ་ནས་དབུ་བཙུགས་ཏེ་ཆོས་སྤྱོད་དང་། བརྟག་གཉིས། བདེ་ཀྱེ་གསང་གསུམ། འཇིགས་
བྱེད༑ མཁའ་སྤྱོད། ཕུར་པ་ལ་སོགས་ཀྱི་ཚིག་དོན་མ་ལུས་པ་ཐུགས་ཀྱི་རྒྱ་མཚོར་བསྐྱིལ། དགུང་
ལོ་དགུར་ཕེབས་པའི་ས་མོ་ཕག་གི་ཟླ་ཚེས་དགེ་བའི་ཉིན་ཡབ་ཆེན་རྡོ་རྗེ་འཆང་གི་དྲུང་དུ་གྲུབ་
རིགས་ཀུན་གྱི་གཙུག་རྒྱན་འཇིགས་བྲལ་དཔལ་ལྡན་ཆོས་སྐྱོང་གི་བཞེད་གཞུང༌། མཚན་གྱི་ཆེ་བ་
བཅུ་གཅིག་དང་ལྡན་པ། ཚེ་གཅིག་ལུས་གཅིག་ལ་སངས་རྒྱས་བསྒྲུབ་པའི་གདམས་ངག་ཟབ་མོ་
ལམ་འབྲས་ཚོགས་བཤད་ཀྱི་སྨིན་བྱེད་དབང་། གྲོལ་བྱེད་ཁྲིད། རྒྱབ་བརྟེན་ལུང་ཆ་ལག་དང་
བཅས་པ་བུམ་པ་གང་བྱོའི་ཚུལ་དུ་མནོས་ཏེ་མཁྱེན་རབ་ཀྱི་ཡོལ་གོར་བསྐྱིལ་བར་མཛད། གཞན་
ཡང་སྒྲུབ་ཐབས་བརྒྱ་རྩ། བ་རི་བརྒྱ་རྩ་རྣམས་ཀྱི་དབང་བཀའ་དང་། ཉང་གཏེར་གུ་རུ་དྲག་དམར་
ལ་སོགས་གུར་དྲག་སྐོར་ཀྱང་གསན། གཞན་ཡང་རྡོ་རྗེ་འཆང་དངོས་དཀྱིལ་འཁོར་ཀུན་གྱི་གཙོ་
བོ་འདྲེན་མཆོག་མཚུངས་ཟླ་མ་མཆིས་པ་ཀུན་དགའ་རིན་ཆེན་མཆོག་གི་དྲུང་དུ་ཡབ་ཆོས་ཟབ་མོ་
དཔལ་ཆེན་རྡོ་རྗེ་ཕུར་པའི་སྟོད་ལས་བྱང་ཆུབ་སྒྲུབ་པ་དང་། སྨད་ལས་དགྲ་བགེགས་སྒྲོལ་བའི་དབང་
ཆེན༑ བདེ་མཆོག་ནག་པོ་ལུགས། གུར་མགོན་བཀའ་བབས་བཞི། རྟ་མགྲིན་ཡང་གསང་
རྣམས་ཀྱི་དབང་ཆེན། བྱང་གཏེར་བྱིན་རླབས་ཐུགས་དབང་། ཀློང་ཆེན་སྙིང་ཐིག་ལ་སོགས་གསར་
རྙིང་གི་དབང་བཀའ་མཐའ་ཡས་པར་གསན། ཡང་བདག་ཉིད་ཆེན་པོ་གང་གི་ཁུ་བོ་གོང་མ་ངག་
དབང་ཀུན་དགའ་རྒྱལ་མཚན་ལས་ས་ལུགས་ཡབ་ཆོས་བླ་ན་མེད་པ་ལམ་འབྲས་བུ་དང་བཅས་
པའི་སློབ་བཤད་དབང་བཀའ་ཆ་ལག་ཆ་ཚང་། པོད་སེར། པོད་དམར། པོད་ནག །ལམ་སྐོར་
ཕྱི་མ་བརྒྱད་སོགས་སྨོས་ཀྱི་མི་ལང་བར་གསན། ཡང་གྲུབ་པའི་དབང་མོ་མཚན་ལྡན་མ་རྗེ་
བཙུན་རྨོལ་དྲུང་འཆི་མེད་བསྟན་པའི་ཉི་མའི་དྲུང་ནས་དབུ་སེམས་ལུགས་གཉིས་ཀྱི་བརྒྱུད་པ་
གཉིས་ལྡན་གྱི་སེམས་བསྐྱེད་ཆེན་པོ། རྒྱུད་སྡེ་བཞིའི་དབང་ཆེན། རྗེས་གནང་། མན་ངག །



གདན་རབས་ངོ་མཚར་བང་མཛོད།
ལུང༑ བྱིན་རླབས་དང་བཅས་པ་དཔག་ཏུ་མེད་པ་གསན་ཏེ་དུས་དེར་གསང་བའི་མཛོད་གཅིག་
པུར་གྱུར། འཇམ་མགོན་ཀུན་བློ་མན་ནས་དུས་ཕྱིས་གདུང་བརྒྱུད་ཞིག་ལ་བདག་ཉིད་ཆེན་པོ་འདི་
ཉིད་གསན་རྒྱ་ཆེ་བར་ཀུན་ཏུ་གྲགས། དེ་བཞིན་དུ་ཁྲོ་རྒྱལ་འབྱུང་པོ་འདུལ་བྱེད་ཀྱི་ལྗགས་བསྙེན་
ནས་དབུ་བཙུགས་ཏེ་ཀྱེ་རྡོར། དཔལ་ཆེན་ཕུར་པ། གུར་མགོན་བྲག་རྫོང་ལ་སོགས་ཀྱི་ལྗགས་
བསྙེན་ཁ་སྐོང་སྦྱིན་སྲེག་དང་བཅས་པ་ཕྱག་བཞེས་སུ་མཛད་པའི་སྒོ་ནས་སྒྲུབ་པའི་རྒྱལ་མཚན་
མཐོན་པོར་བཙུགས། དེའི་རྒྱུ་ཅན་ལས་འཇམ་མགོན་མཁྱེན་བརྩེ་དབང་པོ། མཧཱ་པཎྜི་ཏ་གཟིམ་
འོག་བསྟན་འཛིན་སྙན་གྲགས་ལ་སོགས་ཀྱི་ཞལ་སྔ་ནས་རྗེ་འདིའི་མཁྱེན་པའི་རྣམ་དཔྱོད། གྲུབ་
པའི་རྩལ་ལ་ཡིད་མོས་ཏེ་བསྔགས་བརྗོད་ཀྱི་རྒྱུད་མངས་དུས་གཅིག་མིན་པར་ཡང་ནས་ཡང་དུ་
བསྒྲེངས། དགུང་གྲངས་ཉེར་ལྔ་བཞེས་པའི་ཆུ་མོ་ཡོས། ཕྱི་ལོ་༡༨༤ ༢ནས་ཤིང་མོ་སྦྲུལ། ཕྱི་
ལོ་༡༨༤༥བར་དཔལ་ལྡན་ས་སྐྱའི་གསེར་ཁྲི་ཆེན་མོ་དགེ་ལེགས་འདོད་རྒུ་འབྱུང་བ་དེའི་སྟེང་དུ་
སྐུ་ལྷམ་མེར་གསུང་ལྷང་ངེར་ཐུགས་ལྷན་ནེར་བཞུགས་ཏེ་གདན་ས་ཆེན་པོ་བོར་རལ་འཁྱོམས་
གསུམ་མེད་པར་ལེགས་པར་བསྐྱངས་ཐོག་དུས་བབས་ཀྱི་རྟེན་དང་བརྟེན་པར་ཞིག་གསོས་དང་
གསར་བསྐྲུན་དུ་མ་དང་། རྒྱུན་དུ་འཁྲུལ་ཞིག་གི་སྤྱོད་པས་དུས་འདའ་ཞིང་མཁས་ལ་གྲུབ་པའི་
ཡོན་ཏན་གྱིས་བརྒྱན་པའི་མཛད་པ་བསྐྱངས། དེའི་ཚུལ་ཡང་ལན་གཅིག་སྤ་གྲོ་སྟག་ཚང་དུ་ཕུར་
བཟློག་ཞིག་མཛད་སྐབས་གཏོར་ཆེན་ལས་ཁྲག་རློན་ཉིལ་ཞིང་ཟོར་འཕེན་སྐབས་མདའ་ཟོར་
ཤིན་ཏུ་སྲ་བའི་བྲག་ལ་ཟུག་པ་དང་། འབྲུག་མཚོ་མོ་གྲེས་དུང་དུ་གཏེར་བུམ་སྦས་ཏེ་ཁྲུས་གསོལ་
རབ་གནས་མཛད་པའི་མོད་ལ་མཚོ་ཁ་ལུད་ཅིང་མདོག་བཟང་དུ་འགྱུར་ཚུལ་ལ་སོགས་པའི་
གྲུབ་པའི་མཚན་མ་རྣམས་ཀྱིས་མཚོན་ནོ། །གྲུབ་དབང་འདི་ཉིད་དགོས་དབང་གིས་གུ་རུ་པདྨའི་
སྦས་ཡུལ་ཁ་དབྱེ་བ་དང༌། གཏེར་བཞེས་པའི་ཆེད་དྭགས་ཀོང་རྣམས་སུ་ཕེབས་ནས་གྲུབ་པའི་
མཚན་མ་བསྟན་པ་རྣམས་ད་ལྟ་ཡང་འདྲེན་བྱེད་ཀྱི་དམིགས་པ་རུ་ཡོད། དེ་ལྟར་བསྟན་འགྲོའི་



དཔལ་ས་སྐྱའི་རིག་མཛོད། །
མགོན་དཔུང་དམ་པ་འདི་ཉིད་ཀྱིས་འཁོར་ལོ་གསུམ་གྱི་སྒོ་ནས་རེ་ཞིག་ཞིང་འདིའི་གདུལ་བར་
བྱ་བ་རྣམས་སྨིན་གྲོལ་གྱི་ས་ལ་བཀོད་ནས་མཐར་དགུང་གྲངས་ཞེ་དགུ་པའི་མེ་མོ་ཡོས། ཕྱི་
ལོ་༡༨༦༧ལོའི་ཆུ་སྟོད་ཟླ་བའི་ཚེས་བཅུ་བདུན་གྱི་ཐོ་རེངས་མཁའ་འགྲོའི་ཚོགས་དཔོན་དུ་ཞི་
བར་གཤེགས་པའི་ཚུལ་བསྟན་ཏོ། །



སོ་ལྔ་པ། ཐེག་ཆེན་བཀྲ་ཤིས་རིན་ཆེན།
ཁྲི་ཆེན་སོ་ལྔ་པ་ཐེག་ཆེན་བཀྲ་ཤིས་རིན་ཆེན་ནི། མཐུ་སྟོབས་ནུས་པའི་མངའ་བདག་ཡབ་རྗེ་
པདྨ་བདུད་འདུལ་དབང་ཕྱུག་མཆོག་དང་། རྒྱལ་ཡུམ་ཞིང་སྐྱོང་དབང་མོ་གཉིས་ཀྱི་རིགས་སྲས་
སུ་རབ་བྱུང་བཅུ་གསུམ་པའི་ཤིང་ཕོ་སྤྲེལ། ཕྱི་ལོ་༡༨༢༤ལོར་གཞོན་ནུ་དོན་གྲུབ་སྐུ་བལྟམས་པ་



དཔལ་ས་སྐྱའི་རིག་མཛོད།
བཞིན་དུ་དགེ་ལེགས་རྒྱ་མཚོའི་འབྱུང་གནས་ཕོ་བྲང་དུ་བལྟམས། དེའི་ཚེ་དྲི་བཟང་ཐུལ་བ། ལྷ་
རྣམས་ཀྱིས་འཇའ་འོད་དང་མེ་ཏོག་གི་ཆར་ཕབ་པ། ཞབས་ལྷའི་རྒྱབ་ཕྱོགས་ཀྱིས་འཛིན་སྐྱ་བོའི་
ལོགས་དེར་གསེར་བྱ་ངང་པའི་ཚང་བཅས་ཏེ་ཕྲུ་གུ་རྣམས་སྒོར་ཐོན་བྱུང་བ། གཟིམ་ཆུང་གི་སྐར་
ཁུང་སྟེང་བྱིའུ་ཚང་བཅས་པ། ཆིབས་རར་རྒོད་མ་གཡང་འཛིན་ལ་རྟེའུ་དཀར་པོ་བཙས་པ་རྣམས་
དང་དུས་མཉམ་བྱུང་བས་གདན་སའི་ཆབ་འབངས་ཀུན་བསམ་པ་གཅིག་མཐུན་གྱིས་གདུང་སྲས་
ཁྱད་པར་ཅན་ཞིག་འཁྲུངས་པ་ཐག་ཆོད་ཟེར་ཞིང་དགའ་བའི་རྣམ་འགྱུར་གྱི་སྒྲ་ལྷང་ལྷང་བསྒྲགས།
མཚན་གསོལ་དུ་ཉེ་བ་ན་སྔོན་ཡབ་རྗེ་གོང་མ་ལྷོ་གནས་སུ་ཕེབས་སྐབས་བསམ་ཡས་ཆོས་སྐྱོང་
ཆེན་པོའི་ཞལ་སྔ་ནས། ད་ལྟ་ཡུམ་གྱི་ལྷུམས་ན་ཡོད་པ་འདི་གདུང་སྲས་དང་། དེ་ཡང་པད་འབྱུང་
གཉིས་པ་འགྲོ་མགོན་དབང་སྡུད་སྙིང་པོའི་རྣམ་འཕྲུལ་ཡིན་པས་མཚན་ཡང་ཐེག་ཆེན་དབང་སྡུད་
སྙིང་པོར་གདགས་སུ་གསོལ་ཞེས་ཞུས་པ་ལྟར་ངག་དབང་ཀུན་དགའ་ཐེག་ཆེན་དབང་སྡུད་བཀྲ་
ཤིས་རིན་ཆེན་གྲགས་པ་རྒྱལ་མཚན་དཔལ་བཟང་པོ་ཞེས་པའི་མཚན་གྱི་ཅོད་པཎ་བསྩལ། དེ་
བཞིན་དུ་རྗེ་བཙུན་ཀུན་བསོད་བསྟན་པའི་ཉི་མས་གདན་སའི་གཙུག་ལག་ཁང་རྟེན་མཆོད་རྣམས་
ལ་མཆོད་འབུལ་གནས་གཟིགས་མཛད་སྐབས་བདེ་མཆོག་ཕོ་བྲང་དུ་ཡང་ཆིབས་བསྒྱུར་བསྐྱངས།
དེའི་ཚེ་ཡབ་རྗེ་པད་མའི་མཚན་འཆང་གིས་བདེ་མཆོག་ཕོ་བྲང་གི་རྟེན་བཤད་གནང་བའི་ཚེ་འདི་
ལྟར་གསུངས་ཏེ། འོ་ཁོ་བོ་གདན་སའི་འཛིན་སྐྱོང་འདི་ལ་གདུང་བརྒྱུད་ཀྱང་འབྱོན་པ་དཀའ་ཞིང་བྱོན་
པ་རྣམས་ཀྱང་གཞོན་ནུ་ནས་གཞན་དོན་ལ་ཕྱོགས་སྐབས་ལུས་སེམས་ཤིན་ཏུ་མནར་བའི་ཚེ།
དཀོན་མཆོག་ལ་གསོལ་བ་བཏབ་ཅིང་། བཀའ་སྲུང་རྣམས་ལ་གདུང་རབས་མྱུར་འབྱོན་གྱི་འཕྲིན་
བཅོལ་ལ་བརྩོན་པར་གྱུར་པ་ན། དབང་སྡུད་སྙིང་པོའི་ཞལ་མངོན་སུམ་དུ་བསྟན་ཏེ། ཁྱོད་ས་སྐྱའི་
གདུང་ལ་ངལ་བ་དེ་ལྟར་བྱེད་མི་དགོས། ང་མྱུར་དུ་འོང་ངོ་གསུངས་ཤིང་ཐུགས་ཀ་ནས་འོད་འཇའ་
མཚོན་ལྟ་བུ་ཞིག་བྱུང་། ངེད་ཀྱི་སྙིང་ཁ་ལ་ཟུག་པའི་སྣེ་ལ་སྔགས་འཆང་གཞོན་ནུ་གཉིས་ཀྱང་བྱོན་



གདན་རབས་ངོ་མཚར་བང་མཛོད།
བྱུང་བའི་དང་པོ་འདི་གདུང་སྲས་མཐུ་སྟོབས་དབང་ཕྱུག་འདི་ཡིན་ནའང་སྐུ་ཚེ་མཐར་མ་ཕྱིན།
ཕྱི་མ་འདི་རྒྱན་མཆོག་ཁྲི་ཆེན་བཀྲ་ཤིས་འདི་ཡིན་ཞེས་བསླུ་མེད་རྡོ་རྗེའི་བདེན་ཚིག་གིས་བསྔགས་
པ་ལྟར་དོན་ལ་འགྲོ་མགོན་དབང་སྡུད་སྙིང་པོ་སླར་ཡང་བསྟན་འགྲོའི་དོན་དུ་ཕེབས་པར་གསལ།
དེ་བཞིན་དུ་ཡབ་རྗེ་པདྨའི་མཚན་འཆང་གི་མགུར་ལས། ངས་ས་སྐྱའི་སྡེ་གོག་འཛིན་པ་ལ། །
རེ་ལྟོས་ནི་སྙིང་ནང་ཟུང་ཁྲག་ལྟར། །རང་ཅག་གི་སྙིང་དུ་གདུང་སེལ་མཆོག །ཕ་དབང་གི་མཚན་
ཅན་སླར་བྱོན་པ། །བུ་མཆོག་ནི་བཀྲ་ཤིས་རིན་ཆེན་དང་། །ཞེས་དང༌། འཇམ་མགོན་དབང་སྡུད་
སྙིང་པོ་ཞིང་ཁམས་གཞན་ལ་གཤེགས་ལ་ཉེ་བའི་སྐབས་སུ་ཚེ་དབང་ཞིག་བསྩལ་སྐབས་སུ་ཆོས་
གྲགས་པ་སྐུ་གཞོན་བཞུགས་པ་དེ་ལ་རྗེ་ཉིད་ནས་ཚེ་རིལ་ཕྱག་སྦར་གང་དང་བཅས་གནང་སྟེ་ང་
ཡི་དགེ་རྒན་བྱེད་དགོས་གསུངས་པ་བཞིན་ཕྱིས་རྗེ་འདིའི་ཡོངས་འཛིན་དུ་གྱུར་པ་དང་། གཞན་
ཡང་གཏེར་སྟོན་མཆོག་གྱུར་བདེ་ཆེན་གླིང་པས་ཐུགས་སྒྲུབ་བར་ཆད་ཀུན་སེལ་གྱི་ལུང་བསྟན་
ལས༑ བདུད་འཇོམས་སྤྲུལ་པ་མངྒ་ལཾ། །གཙང་སྟོད་ཕྱོགས་སུ་འབྱུང་བར་གྱུར། །དེ་དང་འདི་
འཕྲད་བོད་ཁམས་བདེ། །ཞེས་སློབ་དཔོན་པདྨའི་ལས་ཅན་ལྔའི་ནང་ཚན་ཞང་སྣ་ནམ་རྡོ་རྗེའི་
རྣམ་འཕྲུལ་དུ་གསལ་བར་ལུང་བསྟན་པ་དང་། དེ་བཞིན་དུ་གཏེར་ལུང་གཞན་ལས་ཀྱང་། སྣ་ 1:
ནམ་སྤྲུལ་པ་ས་སྐྱའི་མཐིལ་དུ་འབྱུང༌། །མཐའ་དམག་བཟློག་པའི་རྟེན་འབྲེལ་དེ་ལ་ཡོད། ། །།
ཅེས་སོགས་ཀྱི་ལུང་ལ་བརྟེན་ནས་སྤྱིར་ཨོ་རྒྱན་གུ་རུ་དང་སྒོས་སུ་དབང་སྡུད་སྙིང་པོ་བསམ་བཞིན་
དུ་རྗེ་འདི་ཉིད་ཀྱི་རྣམ་པར་གངས་ཅན་བསྟན་འགྲོའི་བདེ་སྐྱིད་སྤེལ་ཐབས་སུ་ཕེབས་པར་མངོན་
ནོ༑ ༑སྐུ་གཞོན་ནུའི་རོལ་རྩེད་ཀྱི་དུས་སུ་ཡང་བྱིས་སྤྱོད་ལས་འདས་པའི་མཛད་པ་བསྐྱངས།།
སྐུ་ཡོན་གང་ཕུལ་རྣམས་ཚེགས་མེད་དུ་མཁྱེན་ཅིང་ཁྱད་པར་དུ་རྣམ་རྒྱལ་གཟུངས་རིང་དང༌།
དཔལ་མོ་གང་ཞིག་མ་དང་བཅས་པ་ནི་ཐུགས་འཛིན་མི་དགོས་པར་རང་བྱུང་དུ་བྱུང་བས་ཀུན་ངོ་
མཚར་བའི་གནས་སུ་བཀོད། དེ་ནས་རིམ་བཞིན་དཀྱིལ་འཁོར་ཀུན་གྱི་གཙོ་བོར་གྱུར་པ་ཡབ་



དཔལ་ས་སྐྱའི་རིག་མཛོད།
རྗེ་རྡོ་རྗེ་འཆང་པདྨ་བདུད་འདུལ་དབང་ཕྱུག །ས་སྐྱ་པ་ངག་དབང་ཀུན་དགའ་རྒྱལ་མཚན་རིན་
ཆེན་ཚུལ་ཁྲིམས། རྗེ་བཙུན་འཆི་མེད་བསྟན་པའི་ཉི་མ། ཐར་རྩེ་མཁན་རིན་པོ་ཆེ་བྱམས་པ་ཀུན་
དགའ་བསྟན་འཛིན། ཀུན་གཟིགས་འཇམ་དབྱངས་མཁྱེན་བརྩེ་དབང་པོ་སོགས་ལས་གསར་
རྙིང་གི་ཆོས་སྐོར་རྒྱ་མཚོ་ལྟ་བུ་གསན་པ་དང་ལྷན་དུ་རིམ་གཉིས་ཟབ་མོ་ཐུགས་ཉམས་སུ་བཞེས་
པས་མཁྱེན་པའི་གཏེར་མཛོད་གྲོལ། གྲུབ་པའི་རྩལ་རྫོགས། ངེས་པ་དོན་གྱི་མདོ་སྔགས་ཆོས་
ཀྱི་གན་མཛོད་ཆེན་པོར་གྱུར་རོ། །ཡར་ཀླུང་ཤེལ་བྲག་ཏུ་གུ་རུ་ང་འདྲ་མ་མཇལ་བའི་དུས་སྐུ་
བརྙན་དེའི་ཞལ་བསྒྱུར་ཞིང་། ཞལ་རྒྱན་རྣམས་འགུལ་བ་དང༌། བྲག་ཕུག་གི་ཡང་ཐོག་ནས་
ཚེ་ཆུ་དབུ་ཐོག་ཏུ་ཚེག་སྒྲ་དང་བཅས་བབ་པ་ན་ཕྱག་མཐིལ་ནམ་མཁའ་ལ་བསྟན་པས་ཚེ་ཆུ་མང་
རབ་ཏུ་བྱུང་བའི་རྒྱུ་ཅན་ལས་གཉུག་མར་གནས་པའི་དཀོན་གཉེར་བ་དེས་ཀྱང་བླ་མ་འདི་ཨོ་རྒྱན་
གྱི་རྣམ་འཕྲུལ་ལམ་སློབ་མར་ཐེ་ཚོམ་གཏན་ནས་མི་འདུག །ཅིའི་ཕྱིར་ཞེ་ན་ད་བར་དེ་འདྲའི་ཡ་
མཚན་གཏན་ནས་བྱུང་མ་མྱོང་ཟེར། ཡང་བསམ་གླིང་སྨོན་བདེ་བའི་དགག་པ་ལེགས་ལྡན་ལ་
ཁྱོད་ཀྱི་ཕ་ན་བ་དྲག་གམ་གསུངས། བདག་ཁ་སང་ནས་འགྲོ་རྒྱུ་མ་བྱུང་ལགས་ཞུས་པས། འོ་
ན་དོ་ནུབ་ངེས་པར་ཕྲད་པར་གྱིས་གསུངས། དེ་བཞིན་བྱས་པས་དེའི་ནུབ་མོ་ཕ་འདས་སོང་བ་
ལ་ཁོ་ན་རེ། སྐྱབས་མགོན་ཆེན་པོས་མངོན་པར་ཤེས་པས་མཁྱེན་པ་མ་གཏོགས་ཕ་བུ་འཕྲད་པ་
མེད་ཟེར། ཡང་ཡར་འབྲོག་ནས་སྒང་བརྒྱུད་རྒྱལ་རྩེ་གྲྭ་ཚང་དུ་ཕུར་བཟློག་ཞིག་མཛད་པའི་
ཟོར་འཕེན་སྐབས་སྐྱབས་རྗེ་དམ་པ་འཁོར་ཚོགས་དང་བཅས་པའི་སྟེང་གི་ནམ་མཁར་འཇའ་
འོད་ཁ་དོག་སྣ་ཚོགས་པའི་གུར་ཁྱིམ་ཆོས་འབྱུང་གྲུ་གསུམ་པའི་རྣམ་པ་ཅན་ཕུབ་ཅིང་། མེ་ཏོག་
གི་ཆར་ཡང་བབས་པས་དེ་ཕྱོགས་ཀྱི་སྐྱེ་བོ་ཀུན་མི་ཕྱེད་པའི་དད་པར་བཀོད། ཡང་བལ་པོའི་
དཔོན་པོ་ཞིག་ནད་ངན་གྱི་མནར་ཏེ་འཆི་ལ་ཐུག་པའི་ཚེ། བོད་གཞུང་དགའ་ལྡན་ཕོ་བྲང་ནས་མི་
འཆི་བའི་ཐབས་ས་སྐྱ་བདག་ཆེན་མཆོག་ནས་མ་མཛད་པར་འདིར་ཤི་ན་བོད་ཁམས་ཡོངས་



གདན་རབས་ངོ་མཚར་བང་མཛོད། །
ལ་གནོད་ཚབས་ཡོང་ངེས་ཆེ་བས་དེ་བཞིན་དགོངས་དགོས་ཞུས་པས། བདག་ཉིད་ཆེན་པོས་
བཀའ་བསྒོ་བྱིན་རླབས་དང་ནད་བདག་ལ་གཏོར་མ་སོགས་མཛད་པས་བལ་པོའི་དཔོན་པོ་
ནད་ལས་ཐར་ཏེ་ས་སྐྱ་བདག་ཆེན་གྱིས་བདག་འཆི་བའི་འཇིགས་པ་ལས་བསྐྱབས་པར་གྱུར་
ཏོ་ཞེས་དད་གུས་ཀྱིས་ལེགས་འབུལ་བསམ་གྱིས་མི་ཁྱབ་པ་ཕུལ། དེའི་རྒྱུ་ཅན་ལས་རྗེ་འདི་
ལ་གཞུང་ས་རྒྱལ་ཁབ་ནས་ཀྱང་གཟིགས་མཐོང་། ཆེ་བསྟོད། གུས་བཀུར། ལུང་ཞུ། ཕེབས་
བསུ་སོགས་ཧ་ཅང་གཟེངས་ཐོན་ཆེན་པོ་མཛད། བདག་ཁྲི་རྡོ་རྗེ་འཆང་ཉིད་ནས་ཀྱང་གངས་
ཅན་བསྟན་འགྲོའི་ཕན་བདེར་དགོངས་ཏེ་གོར་བོད་སྡེ་གཟར་ཆིངས་འདུམ་ཡོང་བར་གནད་སྨིན་
མཛད། ལྕགས་བྱ་ལོར་ལྷ་ལྡན་དུ་ཟིང་གཞི་བྱུང་བར་ཆིངས་འདུམ་ཐབས་ལ་དབུས་གཙང་གི་
གཙོ་གྲས་ལྷན་འཛོམས་ཀྱི་དབུས་སུ་ཀུན་གྱི་རྣ་དབང་དུ་འཇེབས་པའི་བཀའ་མཆིད་མང་དུ་
བསྩལ་བས་ཀུན་ཀྱང་མི་ཕྱེད་པའི་དད་པས་ཐལ་མོའི་མེ་ཏོག་སྙིང་ཁ་རུ་ཟུམ། སྐབས་དེར་སྐུ་
ངལ་ཁྱད་བསད་ཀྱིས་འདུམ་ཆིངས་མཛད་པས་ལྷ་སྡོད་ཁྲོམ་འབུམ་དུ་ལོངས་པ་དག་ནས་ཀྱང་
སངས་རྒྱས་དངོས་སློབ་དཔོན་རིན་པོ་ཆེ་ས་སྐྱ་བདག་ཆེན་མཁྱེན་མཁྱེན། བདག་ཅག་ཟིང་གཞི་
འདི་ལས་བསྐྱབ་ཏུ་གསོལ་ཞེས་ཡིད་གཉིས་མ་མཆིས་པའི་གདུང་ཤུགས་དྲག་པོས་གསོལ་བ་
བཏབ་པ་བཞིན་རྒྱལ་ཁབ་བདེ་སྐྱིད་རྫོགས་ལྡན་གསར་པའི་དཔལ་ལ་སྦྱོར་བའི་བཀའ་དྲིན་
གྱི་ཕུང་པོ་ཡང་བླ་ན་མེད། གདན་ས་ཆེན་པོར་ཆོས་སྡེ་ལྷོ་བྱང་གིས་མཚོན་པའི་ཆོས་སྡེ་ཁག་དང་།
སྐུ་འབུམ་ཁག་ཉམས་གསོ་དང་། རིན་ཆེན་གཉིས་པ་ལས་གྲུབ་པའི་ཡབ་རྗེ་པདྨ་བདུད་འདུལ་
དབང་ཕྱུག་གི་སྣང་བརྙན་དང་། རྒྱལ་ཡུམ་ཞིང་སྐྱོང་དབང་མོའི་དངུལ་གདུང་ཁྱད་འཕགས།
གུ་རུ་སྣང་སྲིད་ཟིལ་གནོན་གསེར་ཟངས་ལས་གྲུབ་པ་ལ་སོགས་རྟེན་གསུམ་གསེར་རིའི་ཕྲེང་
བ་ལྟར་བཞེངས་པའི་བྱ་བ་ལས་ཀྱི་འཁོར་ལོའི་ཆུ་རྒྱུན་ཤིན་ཏུ་རིང་བར་བབས། ལྷག་ཏུ་མཁའ་
ཁྱབ་འགྲོ་བ་སྤྱི་དང་བྱེ་བྲག་ཁ་བ་ཅན་གྱི་སེམས་ཅན་རྣམས་ཀྱི་དོན་དུ་སྒྲོལ་མ་ཕོ་བྲང་ཕྱག་



དཔལ་ས་སྐྱའི་རིག་མཛོད།
༼
བཏབ་པར་མཛད་དོ། །མདོར་ན་མེ་ཕོ་རྟ། ཕྱི་ལོ་༡༨༤༦ནས་ཤིང་མོ་གླང༌། ཕྱི་ལོ་༡༨༦༥བར་
དུ་དཔལ་ལྡན་ས་སྐྱའི་བསྟན་བདག་མཛད་པའི་སྐབས་སུ་བྱོན་པའི་ཐུགས་སྲས་ཀྱི་སློབ་མ་
ཡང་སྔགས་འཆང་ཀུན་དགའ་བསོད་ནམས་སྐུ་མཆེད། རྡོ་རྗེ་འཆང་ཀུན་དགའ་སྙིང་པོ་མཆེད་
ཞལ་ཟུང་གི་རིགས་མྱུག་རྗེ་བཙུན་མ་རྣམས་དང་། འཇམ་མགོན་མཁྱེན་བརྩེ་དབང་པོ། གོང་
ད ཀར་མཆོག་སྤྲུལ་རིན་པོ་ཆེ། ཆོས་སྡེ་ཟུང་གི་མཁན་སློབ་རྣམས། གོང་མ་བདག་པོ་ཆེན་པོའི་
བླ་མཆོད་ལྕང་སྐྱ་རིན་པོ་ཆེ། བྲག་གཡབ་ནོ་མི་ཧན། སྡེ་དགེ་རྒྱལ་སྲས་བླ་མས་མཚོན་མཁས་
དང་གྲུབ་པའི་བུ་སློབ་དང་ཡང་སློབ་ཀྱིས་འཛིན་མའི་ཁྱོན་འདི་ཁྱབ་པ་ལྟར་མཐར་དགུང་གྲངས་
ཞེ་གཅིག་བཞེས་པའི་ཤིང་མོ་གླང་། ཕྱི་ལོ་༡༨༦༥ལོར་དག་པའི་སྣང་བ་ལ་བདེ་བ་ཅན་དུ་
ཡབ་རྗེ་རྡོ་རྗེ་འཆང་མཇལ་བའི་གསུང་ལས། འོ་ཁྲི་ཆེན་ཡང་བྱོན་པ་ཤིན་ཏུ་ལེགས། ད་འདི་
རང་དུ་བཞུགས་ཤིག་ཅེས་གསུངས་པའི་ཟློས་གར་ལ་རོལ་བཞིན་འདའ་ཀ་མའི་རྣལ་འབྱོར་
ཟབ་མོ་གསལ་འདེབས་པར་མཛད་དེ་ཉི་ཟླའི་རླུང་དྷུ་ཏཱིའི་ནང་དུ་བསྡུས་ཏེ། རྣམ་ཀུན་མཆོག་
ལྡན་གྱི་སྟོང་ཉིད་དང་མཆོག་ཏུ་མི་འགྱུར་བའི་བདེ་ཆེན་རོ་མཉམ་པར་འོད་གསལ་ཕྱག་རྒྱ་ཆེན་
པོའི་ངང་དུ་མཉམ་པར་བཞག་ནས་ཐུན་མོང་གཟུགས་སྐུའི་བཀོད་པ་ཆོས་དབྱིངས་སུ་བསྡུ་བའི་
ཚུལ་བསྟན་ཏོ། །དེའི་ཚེ་གདུང་རུས་རྣམས་ལས་ཡུང་འབྲུ་ལྟ་བུའི་རིང་བསྲེལ། རྗེ་བཙུན་གོང་
མ་ལྔ། དབང་ལྷ་སྐོར་གསུམ། ཐུབ་དབང་གྲོང་བཞུད་རང་བྱོན་མ། འཇམ་དབྱངས། ཧཱུྃ་ཡིག །
བྱང་ཆུབ་མཆོད་རྟེན་ལ་སོགས་སྐུ་གསུང་གི་རྟེན་བསམ་གྱིས་མི་ཁྱབ་པ་བྱོན་ནོ། །
3ང་བ་ཀྱ་
236



སོ་དྲུག་པ། ངག་དབང་ཀུན་དགའ་བསོད་ནམས།
ཁྲི་ཆེན་སོ་དྲུག་པ་ངག་དབང་ཀུན་དགའ་བསོད་ནམས་ནི། ཡབ་རྗེ་བདག་ཆེན་ཀུན་དགའ་
རིན་ཆེན་མཆོག་དང་། ཡུམ་མཆོག་མཁའ་འགྲོའི་མཚན་ཅན་ཉི་ཟླ་དབང་མོ་གཉིས་ཀྱི་རིགས་
སྲས་སུ་དགེ་བྱེད་ཅེས་པའི་ཆུ་ཕོ་སྟག །ཕྱི་ལོ་༡༨༤ ༢ལོར་ངོ་མཚར་བའི་ལྟས་ཁྱད་པར་ཅན་དུ་མ་



དཔལ་ས་སྐྱའི་རིག་མཛོད། །
དང་བཅས་ཏེ་བསྟན་འགྲོའི་མགོན་དཔུང་དམ་པར་སྐུ་བལྟམས། དེའི་ཚེ་མཚན་ལ་ངག་དབང་ཀུན་
དགའ་བསོད་ནམས་ཞེས་བསྩལ་བར་མཛད། རྗེ་ཉིད་ནི་སྙིགས་དུས་རྒྱལ་བའི་གདུང་འཚོབ་མ་
འདྲིས་པའི་མཛའ་བཤེས་ཆེན་མོ་འཇམ་མགོན་རྡོ་རྗེ་འཆང་ཨ་མེས་ཞབས་ཀྱི་རྣམ་འཕྲུལ་འཁྲུལ་
མེད་དུ་གྲགས། ཡབ་རྗེ་རྡོ་རྗེ་འཆང་ཉིད་ནས་བསྟན་འགྲོ་སྤྱིའི་དཔལ་དུ་ཞབས་པད་རིང་འཚོའི་
སླད་སྨིན་བྱེད་ཀྱི་ཐོག་མར་ཚེ་དཔག་ལྷ་དགུའི་བཀའ་དབང་བསྩལ། རིམ་བཞིན་ཤེས་བྱ་ཀུན་གྱི་
ཕྱི་མོ་ཡི་གེའི་རྣམ་གཞག་སོགས་ནས་བཟུང་རྩ་རྒྱུད་བརྟག་གཉིས། དཔལ་ཆེན་ཕུར་པ། ཀྱེ་རྡོར།
རྣལ་འབྱོར་མ། བདེ་གསང་འཇིགས་གསུམ། ཆོས་སྐྱོང་གུར་ཞལ་དང་བཅས་པའི་གཏོར་བསྐང་
ལ་སོགས་རྣམས་ཚེགས་ཆུང་ངུས་ཐུགས་ཀྱི་དཀྱིལ་འཁོར་དུ་ཡོངས་སུ་བཞེས་པར་མཛད། གང་
ཐུགས་རྒྱ་མཚོར་འཁྱིལ་བ་རྣམས་གོང་མ་བདག་ཁྲི་ངག་དབང་རྡོ་རྗེ་རིན་ཆེན་མཆོག་ཚོགས་མགོན་
དུ་བཞུགས་པའི་ཆོས་བྱང་ལས་ཚན་རྣམས་ཀྱི་དབུས་སུ་ཐོགས་ཐག་ཅུང་ཟད་མི་མངའ་བར་
རྒྱུགས་འབུལ་ཞུས་པས་ཀུན་གྱིས་བསྟོད་བཀུར་བསྔགས་གསུམ་གྱི་མགྲིན་དབྱངས་གཅིག་གྱུར་
འཐེན་པར་མཛད། གསང་བདག་ཕྱག་རྡོར་ལྗགས་བསྙེན་ནས་དབུ་བཙུགས་ཏེ་ལྷག་ལྷ་རབ་འབྱམས་
རྒྱ་མཚོའི་གཞི་བསྙེན་མཐའ་དག་སྐད་ཅིག་ཀྱང་གཡེང་བ་མེད་པར་ཚད་འཁྱོལ་ཡོངས་སུ་ལེགས་
པར་གྲུབ་ནས་སྔ་སྲོལ་ཉམས་མེད་ཀྱིས་ཡི་དམ་ཁག་གི་སྒྲུབ་མཆོད་དང་ཆོས་སྐྱོང་ཁག་གི་གཏོར་
བཟློག་རྣམས་ཀྱི་རྡོར་སློབ་དང་ཟོར་ལས་པའི་ཐུགས་འགན་གཙང་དག་ཞུས། དེ་དག་གི་བར་
སྐབས་རྣམས་སུ་རིགས་དྲུག་པ་རྡོ་རྗེ་འཆང་པདྨ་བདུད་འདུལ་དབང་ཕྱུག་ལས་གསུང་ངག་རིན་པོ་
ཆེ་ལམ་འབྲས་བུ་དང་བཅས་པའི་མན་ངག་ཚོགས་བཤད་ཀྱི་སྨིན་གྲོལ་རྒྱབ་ཆོས་ལུང་དང་བཅས་
པ་དང་སྒྲུབ་ཐབས་བརྒྱ་རྩར་གྲགས་པ་རྣམས་ཀྱིས་ཐོག་དྲངས་ཆོས་བཀའ་མཐའ་ཡས་པ་གསན།
དེ་བཞིན་དུ་གདམས་པ་རྒྱ་མཚོའི་མངའ་བདག་ཡབ་རྗེ་རྡོ་རྗེ་འཆང་ཀུན་དགའ་རིན་ཆེན་ལས་དཔལ་
ལྡན་ས་སྐྱ་པའི་ཡབ་ཆོས་དྲི་མ་མེད་པ་དཔལ་ཆེན་རྡོ་རྗེ་ཕུར་པའི་སྟོད་ལས་བྱང་ཆུབ་སྒྲུབ་དབང་དང་།



གདན་རབས་ངོ་མཚར་བང་མཛོད།
སྨད་ལས་དྲག་པོ་སྒྲོལ་དབང་། གུར་དྲག །རྟ་ཕྱག་ཁྱུང་གསུམ་ལ་སོགས་པ་གསན། ཡང་
བདག་ཆེན་བཀྲ་ཤིས་རིན་ཆེན། རྗེ་བཙུན་མ་རྟ་མགྲིན་སྐལ་བཟང་ཆོས་ཀྱི་དབང་མོ་ཟུང་ལས་
ཡབ་ཆོས་གསེར་ཆོས་བཅུ་གསུམ་སོགས་ཀྱིས་ཐོག་དྲངས་ནས་རྒྱུད་སྡེ་བཞི་དང་འབྲེལ་བའི་
གསང་སྔགས་གསར་རྙིང་གི་དབང་། ལུང་། བྱིན་རླབས། མན་ངག་དང་ཁྲིད་བཅས་བསམ་གྱིས་
མི་ཁྱབ་པ་གསན་ཏེ་འཁོར་ལོ་དང་པོའི་མཛད་པ་མཐར་ཕྱིན་མཛད། ཕྱག་ན་རྡོ་རྗེའི་ལྗགས་
བསྙེན་གྱིས་ཐོག་དྲངས་ཏེ་ཡི་དམ་རྒྱ་མཚོའི་ལྗགས་བསྙེན་མེ་ཡི་གྲངས་ཅན་མངོན་པར་བསྒྲུབས་
ཏེ་གྲུབ་པའི་རྩལ་འབར། བསྟན་འགྲོ་སྤྱི་བྱེའི་དོན་དུ་ཕུན་ཚོགས་ཕོ་བྲང་ཕྱག་བཏབ་པས་མཚོན་
བྱ་བ་ལས་ཀྱི་འཁོར་ལོའི་ཕྲིན་ལས་ཀྱི་དེ་ལྟ་བུར་བྱུང་བའི་ཡི་གེ་རིང་། སྤྲེའུ་བྱང་ཆུབ་སེམས་དཔའ་
ཤིང་རྩེར་འཛེགས། སྟག་གི་ལོ་ལ་སྟག་གི་རྒྱལ་མཚན་འཛུགས། །ཞེས་པའི་བསམ་ཡས་ཆོས་
སྐྱོང་ཆེན་པོའི་ལུང་བསྟན་དང་མཐུན་པར་སྐུ་ཡི་བགྲང་གཞི་ཉེར་གཅིག་བཞེས་པའི་མེ་ཕོ་སྟག་
གི་ལོའི་གཟའ་ཚེས་དགེ་བར་གདན་ས་ཆེན་པོ་དཔལ་ལྡན་ས་སྐྱའི་ཆོས་ཁྲི་ཆེན་པོར་ཞབས་པད་
རྡོ་རྗེའི་རེ་ཁཱ་མངོན་པར་བཀོད་དེ་བསྟན་པའི་བདག་པོར་བཞེངས། རྒྱལ་ཁབ་ཁྲི་མཇལ་དུ་
བདག་ཁྲི་རིན་པོ་ཆེ་འདི་ཉིད་དང་ཡུམ་གདུང་སྲས་དང་བཅས་པ་ཕེབས་པར་མཛད་པ་དེའི་ཚེ།
རྒྱལ་ཁབ་ནས་ཀྱང་ཞུ་སྒོ་འཐུས་ཚང་ཐོག་༧གོང་ས་རྒྱལ་དབང་བློ་བཟང་འཕྲིན་ལས་རྒྱ་མཚོ་
མཇལ་ཕྱག་སྐབས་སུ་བདག་ཁྲི་མཆོག་ནས་སྐུ་ཕྱག་གནང་བར་རྒྱལ་དབང་མཆོག་སྐུ་བཞེངས་
ཀྱིས་ཕྱག་ལེན་སྔོན་སྲོལ་འཆུགས་མེད་གནང་། གཞུང་ས་དགའ་ལྡན་ཕོ་བྲང་པའི་བཀའ་ལུང་
བཞིན་དམ་སྲི་འགོང་པོའི་འཚེ་བ་ཞི་བའི་ཕྱིར་དུ་འགོང་པོའི་མནན་ཟོར་བསྒྲུབས་སྐབས་སྲོད་
དུས་ཉེ་འཁོར་དུ་ངུ་འབོད་ཀྱི་སྒྲ་ཕྱུང་ཞིང་ཞབས་སྒྲུབ་ཁང་དུ་དངོས་སུ་བརྡུང་མཁན་མེད་ཀྱང་
རྔ་སྒྲ་དི་རི་རིར་བརྡུངས་པ་སོགས་དོན་དུ་འགོང་པོ་དངོས་ཁུགས་ཀྱི་རྟགས་དང་ཆོ་འཕྲུལ་སྣ་
ཚོགས་དང་དངོས་གཞི་མནན་པའི་སྐབས་ཕྱོགས་བཅུ་ནས་ཐལ་རླུང་འཚུབས་ཏེ་མནན་དོང་ནང་



དཔལ་ས་སྐྱའི་རིག་མཛོད།
དུ་འགྲོ་བ་དེར་འདུས་ཚང་མས་མཐོང་། ཟོར་འཕེན་སྐབས་དྲག་ཆས་ཀྱི་སྐུ་རྔམ་ཞིང་བརྗིད་པའི་
ངང་ནས་མེ་ཕུང་འཁྱིལ་བའི་དབུས་སུ་ཅུང་ཟད་བཞུགས་པ་དེར་འདུས་ཚང་མས་མཐོང་ཆོས་
སུ་གྱུར་པའི་གྲུབ་པའི་མངོན་མཚན་བསྟན་པས་ཐམས་ཅད་དད་པའི་སྤུ་ལོང་རྒྱས་པར་གྱུར་
ཏོ༑ ༑གཞན་ཡང་གདན་ས་ཆེན་པོའི་བསྟན་སྲིད་མཐའ་དག་མི་ཉམས་གོང་འཕེལ་གྱི་ཆེད་དུ་ཕྱི་
ནང་གི་རྟེན་དང་བརྟེན་པར་བཅས་པ་ལ་ཉམས་གསོ་དང་གསར་བསྐྲུན་གྱི་རྟེན་བཞེངས་ཀྱང་
ཡབ་རྗེ་གོང་མ་རྣམས་དང་ཚུལ་མཚུངས་པར་མཛད། ཟབ་ཆོས་ཀྱི་ཐུགས་བཅུད་གཞིབས་པའི་
སློབ་མ་ཡང་བགྲང་དུ་མི་ལང་བ་བྱོན་པ་ལས་གཙོ་བོ་ནི་གཅུང་པོ་ཕྱོགས་ཀྱི་གླང་པོ། ཡབ་རྗེ་
རྡོ་རྗེ་འཆང་ཀུན་དགའ་སྙིང་པོ་སྐུ་མཆེད། ཕུན་ཕོ་རང་གི་གདུང་སྲས་དང་རྗེ་བཙུན་རྣམས་དང་།
སྒྲོལ་པོའི་ཡུམ་རྗེ་བཙུན་མ། བདག་ཆེན་དྲག་ཤུལ་འཕྲིན་ལས་རིན་ཆེན་ལ་སོགས་མཁས་དང་
གྲུབ་པའི་གོ་སར་བཞུགས་པ་བསམ་གྱིས་མི་ཁྱབ་པར་བསྐྲུན་ནོ། །མདོར་ན་མེ་ཕོ་སྟག །ཕྱི་
ལོ་༡༨༦༦ནས་ཆུ་ཕོ་རྟ། ཕྱི་ལོ་༡༨༨༢བར་བྱང་ཕྱོགས་བོད་ཀྱི་རྡོ་རྗེ་གདན་རྗེ་བཙུན་ས་སྐྱ་པའི་
ཆོས་སྲིད་ཟུང་གི་བདག་པོ་མཛད་དེ་མཐར་དགུང་གྲངས་ཞེ་གཅིག་བཞེས་པའི་ཆུ་ཕོ་རྟ། ཕྱི་
ལོ་༡༨༨༣ལོར་རྟག་འཛིན་ཅན་རྣམས་ཆོས་ལ་བསྐུལ་བ་དང་། ལེ་ལོ་ཅན་རྣམས་བརྩོན་འགྲུས་
ལ་བསྐུལ་བའི་ཕྱིར་ངོ་མཚར་བའི་རྟགས་མཚན་དུ་མ་བཅས་རེ་ཞིག་དགོངས་པ་ཆོས་དབྱིངས་
སུ་ཐིམ་པའི་ཚུལ་བསྟན་ཏོ། །



སོ་བདུན་པ། ཀུན་དགའ་སྙིང་པོ་བསམ་འཕེལ་ནོར་བུ། །
88
ཁྲི་ཆེན་སོ་བདུན་པ་ཀུན་དགའ་སྙིང་པོ་བསམ་འཕེལ་ནོར་བུ་ནི། ཡབ་ངག་དབང་ཀུན་
དགའ་ཐེག་ཆེན་དབང་སྡུད་བཀྲ་ཤིས་རིན་ཆེན་གྲགས་པ་རྒྱལ་མཚན་དེ་ཉིད་དང་། ཡུམ་མཆོག་
མཁའ་འགྲོའི་མཚན་རྟགས་ལྡན་པའི་དྭགས་པོ་ལྕང་ར་བ་བསོད་ནམས་དཔལ་སྒྲོན་གཉིས་ཀྱི་
བ0）,



དཔལ་ས་སྐྱའི་རིག་མཛོད། །
རིགས་སྲས་སུ་རབ་བྱུང་བཅུ་བཞི་པའི་ལྕགས་ཕོ་ཁྱི། ཕྱི་ལོ་༡༨༥༠ལོའི་གྲོ་བཞིན་ཟླ་བའི་ཚེས་
གསུམ་ཉིན་སྐུ་བལྟམས། ཡབ་རྗེ་མཆོག་ནས་བཀྲ་ཤིས་པའི་ལྷ་རེག་དང༌། ཕྱག་གཡས་
སྲས་ཀྱི་དབུར་བཞག་ནས་ཨ་ཡུ་བྷུ་ཞེས་པའི་རིང་འཚོའི་བདེན་ཚིག་ཟབ་མོས་འཆི་མེད་ཚེ་ཡི་
དགའ་སྟོན་བསྩལ། དབུ་གདུགས་ལྟར་ཕུབ་པ། དཔྲལ་བ་དབྱེས་ཆེ་བ། སྤྱན་ཟིམ་བུར་གཟིགས་
པ༑ ཚེམས་དུང་ལྟར་དཀར་བ་སོགས་མཚན་དཔེའི་ཆ་མཐུན་གྱིས་སྤྲས་ཤིང་སོ་སྐྱེ་བྱིས་པའི་རང་
སྐད་ཆེར་མི་ཕྱུང་པར་རང་བཞིན་གྱིས་ཞི་ཞིང་དུལ་བ་ལྷན་སྐྱེས་སུ་མངའ་བའི་རྒྱུ་ཅན་ལས་ཀུན་
གྱིས་བླ་མ་འདིས་བདག་ཅག་རྣམས་སྐྱིད་དུ་གཞུག་པར་འགྱུར་རོ་ཞེས་བསྔགས་བརྗོད་ཀྱི་མེ་ཏོག་
ཕུལ་ཡུལ་ཞིག་ཏུ་བྱུང་། དཔལ་བརྩེ་བ་ཆེན་པོ་ཀུན་དགའ་སྙིང་པོ་དང་གྲུབ་ཆེན་ལྕགས་ཟམ་པ་
ཐག་སྟོང་རྒྱལ་པོ་དང་ཡང་ཐུགས་བརྒྱུད་གཅིག་པར་གྲགས། དུས་ཕྱིས་སུ་རང་ཉིད་ཀྱིས་ཀྱང་
ཐང་སྟོང་རྒྱལ་པོ་དང་གཉིས་སུ་མེད་པ་ཉམས་ལྡན་གྱི་ཚུལ་དུ་ཞལ་གྱིས་བཞེས། དགུང་གྲངས་
ཡར་སོན་པ་ན་འཇམ་མགོན་ས་པཎ་གྱི་ཐུགས་དམ་རྟེན་འཇམ་དབྱངས་རྩོད་རྒྱལ་མའི་དྲུང་དུ་མཆོད་
སྤྲིན་ཕུན་སུམ་ཚོགས་པ་དང་། འཇམ་དབྱངས་སེངྒེ་སྒྲའི་རྗེས་གནང་གིས་སྣེ་དྲངས་ཏེ་ཆོས་ཀྱི་མ་
མོ་མ་ལག་དང་བཅས་པ་མཐའ་དག་ཚེགས་མེད་དུ་ཐུགས་ཀྱི་མཛོད་དུ་བསྐྲུན་པས་ཀུན་གྱི་དད་
མོས་ཀྱི་ཡལ་ག་རྗེ་འདི་ཉིད་ལ་འབད་མེད་དུ་དུད་དོ། །
མདོར་ན་རྡོ་རྗེ་འཆང་མངྒའི་མཚན་ཅན། བདག་ཁྲི་ཀུན་དགའ་བསོད་ནམས། རྗེ་བཙུན་
མ་སྐལ་བཟང་ཆོས་ཉིད་ལ་སོགས་བསྟེན་ཏེ་གསན་བསམ་རྒྱ་མཚོའི་ཕ་རོལ་ཏུ་སོན། རིམ་གཉིས་
ལ་གཅིག་ཏུ་བརྩོན་པས་གྲུབ་པའི་གོ་འཕང་མཆོག་གི་སར་གཤེགས། དེའི་རྒྱུ་ཅན་ལས་དག་
སྣང་ལ་སྣང་བ་འདི་ཀུན་ཁྱིམ་རི་སོགས་འདུས་བྱས་ཕྲ་རགས་ཐམས་ཅད་ཀྱིས་མ་བསྒྲིབས་པར་
སྟོང་པ་ཉིད་ཀྱི་རང་ཞལ་དུ་གཟིགས། ཡང་སྐབས་རེ་མདུན་གྱི་ནམ་མཁར་གྲུབ་ཆེན་ཐང་རྒྱལ་
ཉིད་ལ་སངས་རྒྱས་བྱང་སེམས་ཚོགས་ཀྱིས་བསྐོར་བ་གཟིགས། ཡང་མཚམས་རེ་ཡབ་རྗེ་རྡོ་རྗེ་
བZ49



གདན་རབས་ངོ་མཚར་བང་མཛོད། །
འཆང་དེ་ཉིད་ཧེ་རུ་ཀའི་ཆས་ཅན། ཕྱག་ན་རྡོ་རྗེ་དང་ཐོད་པ་བསྣམས་པ་ཞིག་དངོས་སུ་མདུན་
མཁར་ཡུན་རིང་གཟིགས། ལན་གཅིག་རྗེ་ཉིད་བསམ་ཡས་སུ་ཕེབས་སྐབས་ཆོས་སྐྱོང་སྐུ་ཕེབས་
ཞུ་དགོས་གསུངས་པར། མཁན་ཆོས་དང་། ལྕོག་གི་ལས་སྣེ་རྣམས་ནས་རྒྱལ་ཁབ་ནས་ཆོག་འཛིན་
མེད་པར་སྐུ་ཕེབས་ཞུ་གསོལ་མེད་ལུགས་ཞུས་པ་ན། རྗེ་ཉིད་ཅུང་ཟད་ཐུགས་འུར་ཉམས་ཀྱིས་
གདུག་འདྲེ་དངོས་དང་འཕྲད་པ་ཞིག་བསྟན་འགྲོ་སྤྱི་དང་བྱེ་བྲག་གི་དོན་དུ་མ་བགྱིས་མཐུ་མེད་
ཡིན་ཡང་གཞུང་ས་ནས་ཆོག་འཛིན་མེད་པར་ཕེབས་སྲོལ་མེད་ན་ད་ཀ་རེ་བློ་བསད་བགྱིས་ཆོག་
གསུངས་པའི་དུས་ཙམ་ནས་ཆོས་སྐྱོང་བྱོན་ཏེ་ས་སྐྱ་གདུང་སྲས་ད་ལྟ་གདན་དྲོངས་ན་དེ་ཡིན། དེ་
མིན་ཀུན་ལ་མི་ལེགས་པ་ཡོང་ངེས་གསུངས་པའི་རྒྱུ་ཅན་ལས་ལྕོགས་མགྲོན་གཉེར། མཁན་
ཚང་སྡེ་པ་སོགས་ཁ་བཏགས་དང་བཅས་པ་རྒྱུགས་ཏེ་ད་ལྟ་ཕེབས་རོགས་གནང་ཞུས་པའི་ཚོད་
ཙམ་ལ་ཆོས་སྐྱོང་ཉིད་རྗེ་འདིའི་བཞུགས་གནས་སུ་ཤར་བསྐྱོད་ཀྱིས་དབུ་བཏུད་དེ་བཀའ་བསྒོ་
སོགས་ཞུས་པ་དང་། གང་བསྒོ་བའི་ལས་རྣམས་ཐོགས་མེད་དུ་བསྒྲུབ་ཆོག་གསུངས་པར་ཡང་
གྲགས་སོ། །ཡང་དགུང་ལོ་ཉི་ཤུའི་ཡས་མས་སྐབས་ཤིག་ལ་འབྱུང་པོ་མི་མིན་གྱི་ཆོ་འཕྲུལ་ལྟ་བུའི་
ཆུ་ལོག་དྲག་པོས་ཆུ་རགས་རྣམས་ཀྱང་ཆུས་ཁྱེར། ཕོ་བྲང་རྟེན་དང་བརྟེན་པར་བཅས་པ་ལ་ཆུ་
བོ་དྲག་པོས་ཤིན་ཏུ་ཉེན་ཆེར་གྱུར་པ་ན། རྗེ་འདི་ཉིད་ཕོ་བྲང་གི་ཐོག་ཁར་ཕེབས་ཏེ་ཡི་དམ་གྱི་
ང་རྒྱལ་དྲག་པོས་སྡིག་མཛུབ་མཛད་པ་ཙམ་གྱིས་ཆུ་ལོག་གྱེན་དུ་བཟློགས་ཏེ་ནུབ་ཕྱོགས་ཀྱི་ངོས་
སུ་བསྒྱུར་བའི་མཛད་པ་ངོ་མཚར་ཅན་ཀུན་གྱིས་མཐོང་། དེའི་ཚེ་རྣལ་འབྱོར་འཇིགས་བྲལ་གྱི་
དབང་ཕྱུག་གྲུབ་ཆེན་བིར་ཝ་པའི་སྐུ་རུ་བཞེངས་པར་གྲགས། བོད་ཆུ་མོ་ལུག །ཕྱི་ལོ་༡༨༨ ༣
ལོར་བྱང་ཕྱོགས་བོད་ཀྱི་རྡོ་རྗེ་གདན་དཔལ་ལྡན་ས་སྐྱའི་གསེར་ཁྲི་ཆེན་མོར་ཞབས་པད་བཀྲ་
ཤིས་རེ་ཁཱ་བཀོད་པ་ནས་བཟུང་སྟེ་ས་མོ་ཕག །ཕྱི་ལོ་༡༨༩༩བར་དུ་གདན་བདག་མཛད་དོ། །
གདན་ས་ཆེན་པོ་འདི་ཉིད་ན་བཞུགས་པའི་སྐབས་སུ་ལྷག་ལྷ་ཡི་དམ་ཆོས་སྐྱོང་ཁག་གི་སྒྲུབ་མཆོད།



དཔལ་ས་སྐྱའི་རིག་མཛོད། །
།
མདོས་ཆེན། བསྟན་སྲིད་ཞབས་རིམ་སོགས་ཀྱི་ཚོགས་མགོན་དུ་ཇི་ལྟར་སྔོན་གྱི་སྔགས་འཆང་
ཆེན་པོ་དང༌། འཇམ་མགོན་ཨ་མེས་ཞབས་ལ་སོགས་རྣམ་ཐར་ལས་བྱུང་བ་བཞིན་ཤིན་ཏུ་
བཀའ་ནན་གྱིས་ནན་ཕེབས་མཛད། སྒོམ་བཟླས་དང་ཐུགས་དམ་གྱི་རིམ་པ་གང་མཛད་པ་དེ་
དག་ཀྱང་འོལ་ཚོད་དུ་སོང་བ་མ་ཡིན་པར་མདོ་སྡེ་དང་རྒྱུད་སྡེ་དེ་དག་ལས་འདི་དང་འདི་ལྟར་འབྱུང་
བ་ཡིན་ཞེས་ཚེགས་ཆུང་བྱེད་སླ་གཏན་དུ་མི་གནང་བའི་སྤྱན་ལྟོས་ཧ་ཅང་བཟང་པོ་བཞག་གནང་
མཛད། སྐུ་ཚེ་གང་པོར་རྒྱལ་བའི་བསྟན་པ་འབའ་ཞིག་ཐུགས་ལ་བཟུང་སྟེ་གསུང་ངག་ལམ་
འབྲས་ཚར་བཞིས་མཚོན་མདོ་སྔགས་ཟབ་རྒྱས་ཀྱི་ཆོས་འཁོར་བསམ་གྱིས་མི་ཁྱབ་པ་བསྐོར་བའི་
བདག་རྐྱེན་ལས་གསུང་ལས་སྐྱེས་པའི་ཞལ་སློབ་བགྲང་ལས་འདས་པ་བྱུང་། དེ་ཡང་རྒྱས་པར་
བཤད་ན། གང་གི་སྐུ་མཆེད་གཅུང་པོ་གསང་བདག་དཔལ་ཆེན་འོད་པོ་བཀྲ་ཤིས་གྲགས་པའི་
རྒྱལ་མཚན་དཔལ་བཟང་པོ་མཆོག་དང་། གང་གི་རིགས་དང་སློབ་བུར་གྱུར་པ་འཁོན་རིགས་
དྲག་ཤུལ་འཕྲིན་ལས་རིན་ཆེན་དཔལ་བཟང་པོ། འཁོན་གདུང་གཅུང་པོ་ངག་དབང་ལྷུན་འགྲུབ་
རྒྱལ་མཚན། འཇམ་དབྱངས་ཐུབ་བསྟན་བཟང་པོ། ངག་དབང་ཀུན་དགའ་གྲགས་པ་བློ་གྲོས།
རྗེ་བཙུན་པདྨ་འཕྲིན་ལས་དང་དངོས་གྲུབ་དབང་མོ་ཟུང་། རྒྱལ་བ་བསྐྱེད་པའི་ཡུམ་མཆོག་འཆི་
མེད་ཚེ་དབང་རིག་འཛིན་དཔལ་བཟང་མོ། བདག་ཡུམ་འཆི་མེད་ཀུན་དགའ་སྒྲོལ་མ། མདོ་
སྔགས་ཆོས་སྡེ་ཉི་ཟླ་ཟུང་འབྲེལ་གྱི་མཁན་པོ་བཀྲ་ཤིས་ཆོས་འཕེལ། བྱམས་པ་ཆོས་བསྟན་འཛིན།
ངོར་ཨེ་ཝཾ་ཆོས་ལྡན་གྱི་མཁན་རིན་པོ་ཆེ་ངག་དབང་བློ་གྲོས་སྙིང་པོ། འཇམ་དཔལ་གཞན་ཕན་
སྙིང་པོ། ཡར་ཀླུང་དབོན་སྤྲུལ་རིན་པོ་ཆེ། བཅོ་བརྒྱད་ཁྲི་ཆེན་ངག་དབང་ཀུན་དགའ་མཁྱེན་རབ་
ལ་སོགས་མཁས་པའི་རྒྱལ་མཚན་འཛིན་པ་དང་། གྲུབ་པའི་རྟོགས་པ་རྡོལ་བ། བཙུན་པའི་ངོ་
མཚར་ཆེ་བའི་སློབ་མ་དང་ཉིང་སློབ་གནམ་གྱིས་ས་བཀབ་པ་ལྟ་བུ་བྱུང་། མཐར་དགུང་གྲངས་
ལྔ་བཅུ་བཞེས་པའི་ས་མོ་ཕག །ཕྱི་ལོ་༡༨༩༩ལོའི་ཧོར་ཟླ་བཅུ་གཅིག་པའི་གནམ་གང་གི་ཉིན་
0



གདན་རབས་ངོ་མཚར་བང་མཛོད།
ཕྱེད་ཁར་འཕགས་པ་སྤྱན་རས་གཟིགས་སེམས་ཉིད་ངལ་གསོའི་བཞུགས་སྟངས་ལྟ་བུའི་སྒོ་
ནས་གཟུགས་སྐུའི་དཀྱིལ་འཁོར་ཆོས་དབྱིངས་སུ་བསྡུ་བའི་ཚུལ་བསྟན་ཏོ། །སྐུ་གདུང་རིན་
པོ་ཆེ་ཞུགས་ལ་ཕུལ་བ་དེའི་ཚེ་གདུང་རུས་དང་གདུང་ཐལ་སོགས་ལས་རིང་བསྲེལ་དཔག་ཏུ་
མེད་པ་བྱོན་ནོ། །
215



སོ་བརྒྱད་པ། འཛམ་གླིང་ཆེ་རྒུ་དབང་སྡུད།
ཁྲི་ཆེན་སོ་བརྒྱད་པ་འཛམ་གླིང་ཆེ་རྒུ་དབང་སྡུད་ནི། ཡབ་བདག་ཆེན་ཀུན་དགའ་བསོད་
ནམས་མཆོག་དང་། ཡུམ་མཆོག་རིག་མའི་སྤྱན་ལྡན་མ་གཅིག་བཀྲ་ཤིས་དཔལ་གྱི་བུ་ཁྲིད་ལས་
བོད་ཤིང་མོ་ཡོས། ཕྱི་ལོ་༡༢༥༥ལོར་ས་ཆེན་པོ་ལ་གནས་པའི་བྱང་ཆུབ་སེམས་དཔའི་རྣམ་པར་



གདན་རབས་ངོ་མཚར་བང་མཛོད།
ཐར་པ་དང་མཐུན་པར་ངོ་མཚར་བའི་ལྟས་ཁྱད་པར་ཅན་དུ་མ་དང་བཅས་ཏེ་སྐུ་བལྟམས། དེའི་ཚེ་
བདག་ཁྲི་ཐེག་ཆེན་བཀྲ་ཤིས་རིན་ཆེན་གྱི་ཞལ་སྔ་ནས་སྐུ་ཚེ་བསྐལ་བརྒྱར་བརྟན་ཅིང་རིང་འཚོའི་
དགའ་སྟོན་དུ་རྒྱལ་བ་ཚེ་མཐའ་ཡས་པ་ལྷ་དགུའི་དཀྱིལ་འཁོར་དུ་མངོན་པར་དབང་བསྐུར་བར་
མཛད། སྐུ་ཆུང་ངུར་བཞུགས་པའི་དུས་ནས་བྱིས་པའི་སྤྱོད་པ་ལས་ཡོངས་སུ་འདས་ཤིང་ལྷན་སྐྱེས་
ཀྱི་ཡོན་ཏན་དུ་མ་ལྷུན་གྲུབ་ཏུ་མངའ། སྐུ་ཡོན་གྱི་ཕྱི་མོ་ཀློག་དང་། སྡེབ་པ་དང་། སྦྱོར་བ་དང་འབྲི་
བ་ལ་སོགས་ནས་རྒྱུད་རྒྱལ་རྩ་རྒྱུད་བརྟག་པ་གཉིས་པ་ལ་སོགས་པའི་བར་ཐམས་ཅད་མཁྱེན་
པའི་ཐུགས་མཚོར་ཚེགས་ཆུང་ངས་བསྐྱིལ་བར་མཛད། དེ་ནས་རིམ་བཞིན་ཡབ་རྗེ་ངག་དབང་
ཀུན་དགའ་བསོད་ནམས་ཀྱི་ཞལ་སྔ་ནས་ལམ་འབྲས་བུ་དང་བཅས་པའི་ཚོགས་བཤད་དང༌།
དཔལ་ཆེན་རྡོ་རྗེ་ཕུར་པ་སྟོད་ལས་བྱང་ཆུབ་སྒྲུབ་པ་དང༌། སྨད་ལས་དྲག་པོ་སྒྲོལ་དབང་། བདེ་
གསང་ལུགས་སོ་སོ། བསྟན་སྲུང་གུར་ཞལ་གཉིས་ཀྱི་ཆོས་སྐོར་ཡོངས་སུ་རྫོགས་པ་ལ་སོགས་པའི་
ཆོས་ཚུལ་མཐའ་ཡས་པ་གསན། ཡང་རྗེ་བཙུན་མཁའ་སྤྱོད་དབང་མོ་བསམ་བཞིན་མི་ཡི་ཚུལ་
བཟུང་གྲུབ་པའི་གཙོ་མོ་རྟ་མགྲིན་དབང་མོ་སྐལ་བཟང་ཆོས་ཀྱི་ཉི་མའི་དྲུང་ནས་འཇམ་མགོན་ས་
སྐྱ་པའི་ཡབ་ཆོས་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་སློབ་བཤད་ཟབ་མོ་དང་།
འཕགས་ཡུལ་གྱི་སློབ་དཔོན་ཆེན་པོ་ཨ་བྱཱ་ཀ་རའི་ཞལ་སྔ་ནས་བཀྲལ་བའི་སྤྱི་དཀའ་རྡོ་རྗེ་འཕྲེང་
བའི་དབང་ཆེན་ཁག་དང་། ས་སྐྱའི་ལྕགས་རི་ལས་མི་འདའ་བའི་ཟབ་ཆོས་དང་རྒྱུད་སྡེ་བཞི་དང་
འབྲེལ་བའི་ཟབ་ལམ་གྱི་རྩ་བ། འགྲེལ་བ། སྒྲུབ་ཐབས། མན་ངག་ལ་སོགས་ཆོས་ཚུལ་མཐའ་
ཡས་གསན་ཏེ་གསང་སྔགས་རྒྱ་མཚོའི་ཕ་རོལ་ཏུ་སོན་པའི་སུམ་ལྡན་རྡོ་རྗེ་འཛིན་པའི་ངོ་བོར་བཞེངས།
རྗེ་འདིའི་འཁོར་གསུམ་གྱི་འཕྲིན་ལས་ཀྱི་མཛད་པ་མཐའ་ཡས་པ་ཞིག་ཡིན་མོད་གཙོ་བོར་སྒྲུབ་
པ་ལ་གཞོལ་བར་མཛད་པས་གཟུང་འཛིན་གྱི་འཁྲུལ་པ་ཐམས་ཅད་ཆོས་ཉིད་ཀྱི་ཀློང་དུ་ཞིག །
རྟོགས་པའི་མཚོ་རྡོལ། གྲུབ་པའི་ས་ཆེན་མངོན་དུ་གྱུར་ནའང་རིག་པ་བརྟུལ་ཞུགས་ཀྱི་སྤྱོད་པ་
བ04)



དཔལ་ས་སྐྱའི་རིག་མཛོད།
ལ་གཅིག་ཏུ་རྩེན་པའི་སྐབས་སུ་དཔལ་ལྡན་ལྷ་མོ་དམག་ཟོར་མ་དངོས་སུ་བཞུགས་པའི་བསམ་
གླིང་མགོན་ཁང་དུ་སྔར་སྲོལ་ལྟར་བྲག་དཀར་བསྐང་གསོ་བདུན་ཕྲག་གཅིག་གི་རིང་ཚོགས་
པའི་ཚོགས་ཀྱི་དབུ་བཞུགས་སུ་ཆག་མེད་དུ་ཕེབས། བསྐང་གསོ་གྲོལ་ཉིན་དགའ་སྟོན་གྱི་སླད་
ཆོས་རྒྱལ་སྲོང་བཙན་སྒམ་པོའི་རྣམ་ཐར་ཟློས་གར་འཁྲབ་སྟོན་མཛད་སྐབས་སུ་ཁྲི་ཆེན་ཉིད་ཀྱིས་
རྟེན་འབྲེལ་དུ་དགོངས་ཏེ། བོད་བློན་མགར་གྱི་ཆས་གོས་བཞེས་ཏེ་འཁྲབ་སྟོན་མཛད། འཁྲབ་
སྟོན་གྲུབ་མཚམས་བཞུགས་གྲལ་དུ་བདུད་རྩི་བཞེས་གནང་སྐབས་འབྲུ་ཆང་ཞལ་དཀར་གང་
བླུགས་པར་ད་དུང་བླུགས་ཞེས་གསུངས་ཏེ་ཇི་ཙམ་བླུགས་ཀྱང་ཕྱིར་མི་ལུད་ཅིང་སྟེང་དུ་འབྲུ་
སྤུངས་པ་ལྟ་བུར་བསྡད་བྱུང་བའི་གྲུབ་རྟགས་བསྟན་ཅིང་དེར་ཡོད་ཀུན་གྱིས་ལོངས་སུ་སྤྱད་
ཆོག་པ་བྱུང༌། ཡང་ལན་གཅིག་ཕུན་ཕོའི་སྤྲོ་ཁང་དུ་འཁྲབ་སྟོན་མཛད་སྐབས་དབྱིན་ཇི་བ་
གཉིས་ཀྱིས་སྐུ་དཔར་བསྒྲོན། གཞན་ཚང་མ་སྐུ་པར་ནང་གསལ་ནའང་ཁྲི་ཆེན་འདི་ཉིད་སྐུ་
པར་ནང་གཏན་ནས་མ་གསལ་བའི་ལོ་རྒྱུས་ཞུས་པས་ཅུང་ཟད་བཞད་མོ་དང་བཅས་ངེད་སོ་
སོར་འདྲ་པར་ལེན་ཆོག་པའི་གནང་བ་དབྱིན་ཇི་ལ་མ་སྤྲད་པར་འདྲ་པར་བླངས་པ་དེ་ཡ་མཚན་
རེད་གསུངས། གཞན་ཡང་མངའ་རིས་ཆའི་ཇོ་བོའི་གཙུག་ལག་ཁང་ལ་སོགས་ལ་ཆུ་བོ་ཆེན་པོས་
ཉེས་སྐྱོན་བྱུང་ལ་ཉེ་བའི་སྐབས་རྣལ་འབྱོར་དབང་ཕྱུག་གྲུབ་ཆེན་བིར་ཝ་པའི་སྐུ་རུ་བཞེངས་ཏེ་
ཆུ་བོ་ཆེན་པོ་ཕྱོགས་གཞན་དུ་བསྒྱུར་ཏེ་ཆུའི་འཇིགས་པ་ལས་བསྐྱབས་ཏེ་དེ་ཁུལ་གྱི་སེམས་
ཅན་རྣམས་བདེ་བ་ལ་བཀོད་པར་མཛད། བོད་ལྕགས་མོ་གླང༌། ཕྱི་ལོ་༡༩༠༡ལོར་བྱང་ཕྱོགས་
བོད་ཀྱི་རྡོ་རྗེ་གདན་དཔལ་ལྡན་ས་སྐྱའི་ཆོས་སྲིད་ཀྱི་བདག་པོར་བཞེངས། དེའི་ཚེ་གཞུང་ས་
རྒྱལ་ཁག་དང་ས་གཞུང་གིས་ཐོག་དྲངས་བླ་བྲང་ཁག །གཞན་ཡང་ཕྱོགས་དང་ཕྱོགས་སུ་གནས་
པའི་ལྷ་སྡེ་མི་སྡེ་ཡོངས་ནས་དགའ་སྟོན་གྱི་མཆོད་སྤྲིན་བཤམས་པའི་ཡོ་ལང་ཟད་མི་ཤེས་པ་
རྨུགས་འཛིན་དབང་པོའི་མཛོད་ལྟར་ཡོངས་སུ་གང་། རིག་པ་བརྟུལ་ཞུགས་ཀྱི་སྤྱོད་པ་ལ་རྩེན་
（249



གདན་རབས་ངོ་མཚར་བང་མཛོད། །
བཞིན་གདན་ས་ཆེན་པོའི་རྟེན་དང་བརྟེན་པ་བཅས་པར་ཉམས་གསོས་མཛད། ཡབ་རྗེ་ཀུན་
དགའ་བསོད་ནམས་ཀྱི་གདུང་རྟེན། ཡུམ་གྱི་གདུང་རྟེན། རྒྱལ་ཡུམ་མྱུར་མཛད་ལྷ་མོའི་སྣང་
བརྙན། རྗེ་བཙུན་མཆེད་ཟུང་སོགས་ཀྱི་ནང་རྟེན་དངུལ་སྐུ་རྣམས་དང་ལྕགས་རི་ཆེན་མོའི་ཕྱི་
ལྷོའི་འགྲམ་གྱི་མ་ཐང་ལག་བསྐོར་དང་བཅས་པ་གསར་དུ་བསྐྲུན། བྱ་ཁྲ་མའི་འཁྲིས་དང་གཡུལ་
ཐང་བཅས་ཀྱི་མ་ཐང་རྣམས་ཕྱིས་སུ་ཉམས་གུད་ཆེར་གྱུར་པ་རྣམས་ལ་ཉམས་གསོས་དང་གསར་
བཞེངས་མཛད། གཞན་ཡང་ལྷ་ཆེན་ལྕགས་རིའི་སྟེང་གི་ཟུར་ལྕོགས་རྣམས་དང་བཅས་པའི་
སྤེན་པད་མུ་ཕྲེང་ལ་སོགས་ཀྱི་ཉམས་གསོ་ལེགས་པར་གྲུབ་པ་ལ་སོགས་པའི་བྱ་བ་ལས་ཀྱི་
འཁོར་ལོའི་མཛད་པ་མཐའ་ཀླས་མཛད། མདོར་ན་ལྕགས་མོ་གླང་། ཕྱི་ལོ་༡༩༠༡ནས་ཤིང་
མོ་ཡོས། ཕྱི་ལོ་༡༩༡༥བར་གདན་བདག་གི་ཁུར་བཞེས་ཏེ་ལྗོངས་འདིར་དགེ་ལེགས་ཀྱི་སྒོ་
བརྒྱ་ཕྱེས་པར་མཛད། མཐར་རེ་ཞིག་ཞིང་འདིའི་གདུལ་བྱ་རྟག་འཛིན་ཅན་རྣམས་ཆོས་ལ་བསྐུལ་
བ་དང་། ལེ་ལོ་ཅན་རྣམས་བརྩོན་འགྲུས་ལ་བསྐུལ་བའི་སླད་དུ་ས་མོ་ལུག །ཕྱི་ལོ་༡༩༡༩གི་
ཟླ་བ་གསུམ་པའི་ཚེས་བཅུ་གཅིག་ཉིན་གཟུགས་སྐུའི་བཀོད་པ་ཆོས་དབྱིངས་སུ་བསྡུས་བའི་ཚུལ་
བསྟན་ཏོ། །དེའི་ཚེ་ཕུན་ཚོགས་ཕོ་བྲང་གི་སྟེང་དུ་གུ་རུ་གཙོ་འཁོར་གསུམ་འཇའ་གུར་གྱི་དབུས་
ན་བཞུགས་པ་དང་ཁྲི་ཆེན་འཛམ་གླིང་ཆེ་རྒུ་དབང་སྡུད་སློབ་དཔོན་པདྨའི་ཞིང་ཁམས་ཟངས་
མདོག་དཔལ་རི་ལ་དངོས་སུ་ཕེབས་པའི་ཚུལ་དེར་བཞུགས་མཁས་གྲུབ་འགའ་ཡིས་དངོས་སུ་
གཟིགས་སོ། །སྐུ་གདུང་ཞུགས་འབུལ་སྐབས་ཉིན་མོ་འོད་ཟེར་བརྒྱ་པའི་འོད་ཟེར་གྱི་གཟི་བརྗིད་
ཀྱང་ཉམས་ཏེ་རྒྱུ་སྐར་རྣམས་ཕྲ་ལམ་མེར་གསལ་བ་དང་ཞུགས་འབུལ་ཞུས་རྗེས་སྐུ་རུས་རྣམས་
མེ་ཏོག་པད་སྡོང་བརྩེགས་པའི་རང་བཞིན་དུ་གྱུར་པ་སོགས་ངོ་མཚར་གྱི་ཕུང་པོ་བློ་ལས་འདས་
པ་བྱུང་ངོ༌། །



སོ་དགུ་པ། དྲག་ཤུལ་འཕྲིན་ལས་རིན་ཆེན།
༧
ཁྲི་ཆེན་སོ་དགུ་པ་དྲག་ཤུལ་འཕྲིན་ལས་རིན་ཆེན་ནི། ཡབ་ཐུགས་རྗེ་ཆེན་པོའི་རྣམ་འཕྲུལ་
བདག་ཆེན་ཀུན་དགའ་སྙིང་པོ་བསམ་འཕེལ་ནོར་བུ་མཆོག་དང་། ཡུམ་མཆོག་ལྷ་རྒྱ་རི་བའི་རུས་
རྒྱལ་ཡུམ་ལྷ་རི་རྩེ་མ་འཆི་མེད་རིག་འཛིན་དཔལ་གཉིས་ཀྱི་རིགས་སྲས་སུ་བོད་ལྕགས་མོ་ལུག །



གདན་རབས་ངོ་མཚར་བང་མཛོད།
ཕྱི་ལོ་༡༨༧༡ལོར་དྲི་བཟང་ཞིག་ཇེ་ཆེ་ཇེ་ཆེས་གཟིམ་ཕུག་ཕུར་པ་ཕུག་གི་ཕུ་མདའ་ཀུན་ཁྱབ་པ་དང་།
གཟིམས་སྐར་གྱི་མདུན་དུ་བྱ་རོག་གཉིས་རྒྱུན་དུ་བསྡད་ནས་གྲོག་སྐད་ཕྱུང་པ་ལ་སོགས་པའི་ངོ་
མཚར་བའི་ལྟས་དང་བཅས་པའི་སྒོ་ནས་སྐུ་བལྟམས་པའི་ཚུལ་བསྟན། ཡབ་རྗེ་རྡོ་རྗེ་འཆང་གི་འོད་
གསལ་དག་པའི་ཟློས་གར་གྱི་ཡོ་ལང་ལྟར་གུ་རུ་པདྨའི་ལས་ཅན་ལྔའི་ནང་ཚན་ཞང་སྣ་ནམ་བདུད་
འཇོམས་ཀྱི་སྤྲུལ་པ་གོང་མ་ཁྲི་ཆེན་དབང་སྡུད་བཀྲ་ཤིས་རིན་ཆེན་མཆོག་སླར་ཡང་མི་གཟུགས་
སུ་བྱོན་པར་གྲགས། སྐུ་ཅུང་ནར་སོན་པ་ན་ཐོས་བསམ་གྱི་ཐོག་མར་ཡི་གེ་འབྲི་ཀློག་ནས་དབུ་
བཙུགས་ཏེ་གདན་ས་ཆེན་པོའི་ཕྱག་ལེན་བར་ཐམས་ཅད་ཚེགས་ཆེན་པོ་མི་དགོས་པར་ཐོགས་མེད་
དུ་མཁྱེན་ཅིང་ཕུར་ཆེན་གྱི་ཧཱུྃ་མཛད་དཀར་དམར་ལ་སོགས་འགའ་ཞིག་སྦྱངས་ཚུལ་མ་བསྟན་པར་
ཡང་རང་བྱུང་ལྷུན་གྲུབ་ཏུ་གསུངས་པས་ཀུན་གྱི་ཡིད་ཕྲོགས། ཁྱད་པར་དུ་སྐུ་ན་ཆེས་ཤིན་ཏུ་ཕྲ་ནའང་
སྤྱིར་དཔལ་ལྡན་ས་སྐྱ་པའི་གདུང་རབས་བྱོན་ཚུལ་དང་། ལྷག་པར་འཁོན་དཀོན་མཆོག་རྒྱལ་པོ་དང་
བླ་མ་གནམ་ཁའུ་པ་མཇལ་ཕྲད་ཀྱི་ལོ་རྒྱུས་དང་། ཞང་སྟོན་ཆོས་འབར་ལས་ས་ཆེན་གྱིས་ལམ་
འབྲས་གསན་ཚུལ། བསེ་མགོན་བྱོན་ཚུལ། ལྷ་ཆེན་ཕྱག་བཏབ་ལུགས་ལ་སོགས་སྙན་གྱི་བུ་ག་རུ་
ཕེབས་ཙམ་ནས་སྤྱན་རས་ཟུང་ནས་མོས་གུས་ཀྱི་ཆུ་བོ་ཆེན་པོ་ཕེབས། རྗེ་བཙུན་གོང་མ་ལྔ་དང་
སྔགས་འཆང་ཆེན་པོ་ལ་སོགས་ཀྱི་མཚན་བྱང་རྣམས་ཡི་གེར་བྲིས་ཏེ་ཡང་ཡང་གཟིགས་པ་དང་ཨམ་
ཕྲག་ཏུ་བཅུག་པ་ལ་སོགས་ཀྱི་སྒོ་ནས་ཡབ་མེས་གོང་མའི་བགྲོད་བྱེད་བརྡུ་ཛཱི་ཝ་ཀ་དེ་དག་རྨད་
བྱུང་གཙུག་གི་ཅོད་པཎ་མཆོག་ཏུ་བཞེས་པའི་རོལ་གར་མཛད། གོས་དཀར་ན་བཟས་བཀླུབས་
པའི་སྐུའི་ལྕུག་ཕྲན་ཤིན་ཏུ་གཞོན་ནུར་གྱུར་ན་ཡང་ཕུར་པ། བདེ་མཆོག །ཀྱེ་རྡོར། གསང་འདུས་
ལ་སོགས་ཀྱི་དཀྱིལ་ཆོག་མ་ལུས་པ་མཁྱེན་པའི་བློ་ཡི་ལང་ཚོ་བཟང་པོའི་ཚོན་ཆེན་སོ་སོར་བཀྲ་
བ་དེ་ཉིད་ཕྱོགས་ཀྱི་དད་ལྡན་ཡིད་ཀྱི་ནམ་མཁར་གསལ། གཞོན་ནུའི་སྐུ་ཡི་ལང་ཚོའི་ཀུན་ད་ཅུང་
རྒྱས་པའི་ཚེ་རིགས་དང་དཀྱིལ་འཁོར་རྒྱ་མཚོའི་ཁྱབ་བདག་ཡབ་རྗེ་རྡོ་རྗེ་འཆང་དང་། ཁྲི་ཆེན་
（25)



དཔལ་ས་སྐྱའི་རིག་མཛོད།
རིན་པོ་ཆེ་དང་། ཌཱ་ཀིའི་གཙོ་མོ་རྗེ་བཙུན་རྟ་མགྲིན་དབང་མོ་ལ་སོགས་ཡོངས་འཛིན་དགེ་བའི་
བཤེས་གཉེན་བཅུ་ཕྲག་ལྷག་ཙམ་གྱི་ཞལ་སྔ་ནས། ཇི་སྐད་དུ། ཟབ་ལས་ཆེས་ཟབ་གསང་ཆེན་
སྙིང་པོའི་བཅུད། །དཀོན་ལས་ཆེས་དཀོན་ཡིད་བཞིན་རིན་ཆེན་དབང་། །མཆོག་ལས་ཆེས་
མཆོག་སྙན་བརྒྱུད་གདམས་པ་འདི། །རྗེ་བཙུན་ས་སྐྱའི་ཐུགས་ཀྱི་ཉིང་ཁུ་ཡིན། །འདི་འདྲ་རྩེ་
གཅིག་བསྒོམ་ན་ལྟ་ཅི་སྨོས། །ཐོས་པ་ཙམ་གྱིས་སྣང་སྲིད་འཁོར་འདས་ཆོས། །ཀུན་གྱི་རང་
མཚན་རྗེན་པར་སྟོན་པའི་ཕྱིར། །ཟབ་པར་རློམ་པ་གཞན་གྱིས་དོ་ཟླ་མིན། །ཞེས་གསུངས་པ་
ལྟར་འཇམ་མགོན་ས་སྐྱ་པའི་བཀའ་སྲོལ་དྲི་མ་མེད་པ་ཚོགས་སློབ་གཉིས་སུ་གྲགས་པའི་ཟབ་
ཆོས་དེ་དག་གིས་མཚོན་ནས་གསང་སྔགས་གསར་རྙིང་གི་གདམས་པ་རྒྱ་མཚོ་ལྟ་བུ་མཁྱེན་དཔྱོད་
འཛིན་མའི་གཞི་ལ་དྲངས་ཏེ་རིས་མེད་ཆོས་ཚུལ་ཟད་མི་ཤེས་པར་དབང་འབྱོར་བའི་རིགས་དྲུག་
པ་རྡོ་རྗེ་འཆང་གི་ངོ་བོར་བཞེངས། མདོ་སྔགས་ཆོས་ཀྱི་གན་མཛོད་ཆེན་པོར་གྱུར། གང་གསན་
པ་དེ་དག་ཀྱང་ཚིག་ཏུ་མ་སོང་བར་དུས་རྟག་ཏུ་རྒྱལ་བ་དགྱེས་པའི་སྒྲུབ་པའི་རྒྱལ་མཚན་མཐོན་
པོ་བཙུགས་པའི་རྒྱུ་ཅན་ལས་ལྷག་ལྷས་རང་ཞལ་རྗེན་པར་བསྟན། གྲུབ་པའི་རྟགས་དང་མཚན་
མ་ལྷུན་གྲུབ་ཏུ་བྱུང༌། བཀའ་སྲུང་ཐམས་ཅད་རང་བྱུང་དུ་བྲན་དུ་བཀོལ་བ་ལ་སོགས་པའི་འཇུག་
པ་བསམ་གྱིས་མི་ཁྱབ་སྟེ། དེ་ཡང་ཐང་ལུགས་ཚེ་རྟ་ཟུང་འབྲེལ་གྱི་ལྗགས་བསྙེན་སྐབས་ཤིག་
དག་པའི་སྣང་ཀློང་དུ། གུ་རུ་རིན་པོ་ཆེ་ཟ་ཧོར་མ་ཕྱག་མཚན་དང་མཚོ་རྒྱལ་དམར་མོ་གྲི་ཐོད་
འཛིན་པ་གསལ་བར་མཇལ། ཡང་རྗེ་བཙུན་རིག་བྱེད་མའི་བསྙེན་སྒྲུབ་ཚར་ཆེན་རིན་པོ་ཆེའི་
གནད་ཡིག་གངྒཱའི་ཆུ་རྒྱུན་བཞིན་བཟླས་གྲངས་འབྲུ་འབུམ་ཁ་སྐོང་སྦྱིན་སྲེག་བཅས་ཆ་ཚང་
བགྱིས་པའི་སྐབས་སུ་གཞུང་ནས་བཤད་པའི་བསྙེན་རྟགས་མ་ལུས་པ་མངོན་དུ་གྱུར། དེའི་ཚེ་
དངོས་སུའང་རིག་པ་དྭངས་ཤིང་དགེ་སྦྱོར་འཕེལ་ཏེ། བདེ་སྟོང་ཕྱག་ཆེན་དོན་གྱི་ཡེ་ཤེས་རྒྱུད་
ལ་འཁྲུངས། སྔར་ཕུར་པའི་བསྙེན་མཚམས་སྐབས་བཟླས་པ་ཕལ་ཆེར་སོང་མཚམས་ཤིག་ལ་



གདན་རབས་ངོ་མཚར་བང་མཛོད།
དཔལ་ཆེན་རྡོ་རྗེ་གཞོན་ནུའི་དཀྱིལ་འཁོར་གྱི་ལྷ་ཚོགས་རྣམས་དངོས་སུ་ཞལ་གཟིགས། ཡང་
མགོན་པོ་ཞལ་བཞི་པའི་བསྙེན་སྒྲུབ་ཚེ་གཞུང་ནས་བཤད་པའི་དོན་དམ་མཚན་མའི་བསྙེན་རྟགས་
མ་ལུས་པ་མངོན་དུ་གྱུར་ན་ཡང་ཆོས་སྐྱོང་གཉན་པས་འབྲི་མ་ནུས་སོ་ཞེས་སོགས་གསུངས་པ་ནི་
ཡོན་ཏན་བུམ་ནང་གི་མར་མེ་ལྟར་སྦས་པའི་ཇོ་བོ་བཀའ་གདམས་པའི་རྣམ་ཐར་འཁྲུལ་མེད་
བསྐྱངས། ཡང་སྐབས་ཤིག་བསྟན་དགྲ་ཞིག་ལ་ཆེད་གཏད་ཀྱིས་དམིགས་པའི་གཏོར་ཟློག་དགོས་
ཕེབས་བྱུང་བ་བཞིན་ཀུན་མཁྱེན་རྡོ་རྗེ་གདན་པའི་དྲག་པོའི་གཏོར་ཆེན་གནམ་ལྕགས་འབར་བ་
བཞིན་ལ། བླ་མ་ཕྱི་མ་རྣམས་ཀྱིས་མན་ངག་གིས་བརྒྱན་ཏེ་གཏོར་བཟློག་མཛད་པས་ཟོར་འཕེན་
གྱི་ནུབ་མོ་ས་སྲོད་ཙམ་ལ། ས་སྟེགས་ཀྱི་མཉྫའི་སྟེང་གི་གཏོར་ཆེན་དོན་མེད་དུ་དགྲ་ཕྱོགས་སུ་
འགྱེལ་བ་གམ་གཡོག་པས་བལྟར་ཕྱིན་པས། གཏོར་མ་དང་ཐེབ་ཀྱུ་རྣམས་ལ་མེ་འབར་གྲབས་
ལྟ་བུའི་ཚ་དབལ་ལག་པས་རེག་མི་བཟོད་འདུག་ཟེར་ཞིང་འཇིགས་དངངས་བྱེད་པ་བྱུང་བ་དང༌།
དེ་ནས་སྲོད་ཆེན་ཙམ་ལ་དགྲ་ཕྱོགས་སུ་ཟོར་འཕེན་སྐབས་རླུང་ལྟས་ལེགས་ཤིང་དགྲ་བོ་དེ་ཡི་
ཕྱོགས་སུ་ཁྱི་ཟུག་པ་སོགས་བྱུང་བ་དང་མི་རིང་བར་དགྲ་ཕྱོགས་སུ་རྟགས་མཚན་མངོན་སུམ་དུ་
བྱུང་བར་གྲགས། ཡང་གཞུང་སའི་ཞབས་བརྟན་ཞག་ལྔ་ཙམ་སྨིན་སྒྲུབ་མཛད་པའི་ཚེ་ལྷ་རྟེན་
ལ་མེ་འབར་བ་སོགས་དེར་འདུས་པའི་སྐྱེ་བོ་རྣམས་ཀྱིས་མཐོང་། ཡང་ཉེར་དགུའི་གཏོར་བཟློག་
ཞིག་གི་སྐབས་ཟོར་གཏོར་ལས་ཁྲག་རྒྱུན་བདུད་རྩི་དཔག་མེད་ཟགས་པ་རྣམས་དེར་འདུས་སྐྱ་
སེར་ཕལ་ཆེ་བས་མཐོང་བ་ལ་སོགས་པའི་གྲུབ་པའི་རྣམ་ཐར་བསམ་ལས་འདས། བསྟན་པ་
སྤྱི་བྱེའི་དོན་དུ་གསུང་རྩོམ་གྱི་འཕྲེང་བ་མང་། མདོར་ན་ཤིང་མོ་ཡོས། ཕྱི་ལོ་༡༩༡༥ནས་མེ་ཕོ་
བྱི༑ ཕྱི་ལོ་༡༩༣༦བར་བགྲང་གཞི་བཅུ་ཕྲག་གཉིས་ལྷག་གི་ཡུན་རིང་ལ་བྱང་ཕྱོགས་བོད་ཀྱི་
རྡོ་རྗེ་གདན་དཔལ་ལྡན་ས་སྐྱའི་ཆོས་སྲིད་གཉིས་ཀྱི་བདག་པོའི་རོལ་གར་གཅིག་ཏུ་རྩེན་བཞིན་
འཁོར་ལོ་གསུམ་གྱི་འཕྲིན་ལས་བ་དན་དཀར་པོ་དབུས་གཙང་ཁམས་གསུམ་ལ་སོགས་ཡངས་



དཔལ་ས་སྐྱའི་རིག་མཛོད།
པའི་ཐ་གྲུ་ཀུན་ཏུ་ཁྱབ་ཅིང་གདན་ས་ཆེན་པོར་ཕྱོགས་སོ་སོ་ནས་འདུས་པའི་དད་ལྡན་གྱི་སློབ་
མ་བསམ་གྱིས་མི་ཁྱབ་པར་ཁམས་དང་མོས་པ་དང་མཐུན་པ་དབང་བསྐུར་བ། རྒྱུད་བཤད་
པ༑ ལུང་འབོགས་པ། མན་ངག་གནང་བ། བྱིན་གྱིས་བརླབས་པ་ལ་སོགས་ཀྱིས་དང་པོ་དད་
པའི་ཡིད་ཀྱི་ཡོལ་གོ་ཕྱུར་བུར་བཀང་ཞིང་མཐའ་མར་གྲོལ་བ་མཆོག་གི་ས་ལ་བཀོད་པར་མཛད།
ལྷག་པར་དུ་དབུས་གཙང་གཉིས་སུ་ལན་གྲངས་དུ་མར་ཞབས་ཀྱིས་བཅགས་ཏེ་དད་ལྡན་གྱི་
གདུལ་བྱ་གྲངས་མེད་པ་སྨིན་གྲོལ་གྱི་ལམ་ལ་བཀོད། གདན་ས་ཆེན་པོར་ལྷ་ཁང་སུམ་ཅུ་ལྷག་
ལ་ཉམས་གསོ་དང་། ཡབ་རྗེ་ཀུན་དགའ་སྙིང་པོའི་གདུང་རྟེན་གསེར་ཟངས་ལས་གྲུབ་པ།
གསེར་ཟངས་ལས་གྲུབ་པའི་ཡབ་རྗེའི་སྐུ་བརྙན་མི་ཚད་མ་གསར་དུ་བསྐྲུན་པ་ལ་སོགས་པའི་
བྱ་བ་ལས་ཀྱི་འཁོར་ལོའི་མཛད་ཚུལ་བགྲང་ལས་འདས། བསྟན་པ་ཕྱོགས་བརྒྱར་སྤེལ་བའི་
གསུང་ལས་སྐྱེས་པའི་བསྟན་འཛིན་སྐྱེ་བོ་ཡང་ཐུགས་སྲས་རྡོ་རྗེ་འཆང་དངོས་ངག་དབང་ཀུན་
དགའ་རིན་ཆེན་སྐུ་མཆེད་ལ་སོགས་བསམ་གྱིས་མི་ཁྱབ་པར་བྱུང་། ཡོངས་རྫོགས་བསྟན་པའི་
སྲོག་ཤིང་དུ་གྱུར་པ་ཡི་རིགས་ཀྱི་དབོན་པོ་ཁྲི་ཆེན་ཆོས་ཀྱི་རྒྱལ་པོ་འབྱུང་བར་ཟག་མེད་ཡེ་ཤེས་
ཀྱི་སྤྱན་གྱིས་མངོན་སུམ་དུ་གཟིགས་ཏེ་ཞལ་གྱི་འཛུམ་འཕྲེང་མཚོ་མོ་ལས་སྐྱེས་པའི་ལུང་བསྟན་
མཆོག་གི་པདྨ་དཀར་པོ་བདེན་པར་བཞད། ངེས་པ་དོན་ལ་མཁྱེན་པའི་རྣམ་དཔྱོད་ཆོས་རྗེ་
འཇམ་དབྱངས་བླ་མ་དང་མཉམ། མཛད་པ་འཕྲིན་ལས་ཆོས་ཀྱི་རྒྱལ་པོ་བླ་ཆེན་འཕགས་པ་དང་
མཉམ་པས་གདན་ས་ཆེན་པོ་དཔལ་ལྡན་ས་སྐྱ་ཉིད་བོར་རལ་འཁྱོམས་གསུམ་མེད་པར་དགེ་
བར་བསྐྱངས། འཇམ་མགོན་བླ་མ་ས་སྐྱ་པཎྜི་ཏས་དགོངས་པ་གཞན་དོན་ལ་ཕེབས་པའི་དུས་
མངོན་སུམ་དུ་བཏབ་པ་ལྟར་དགོངས་པ་གཞན་དོན་ལ་གཤེགས་པའི་དུས་མངོན་སུམ་བཏབ་
སྟེ་མཐར་བོད་མེ་ཕོ་བྱི། ཕྱི་ལོ་༡༩༣༦ལོའི་ཧོར་ཟླ་དང་པོའི་ཚེས་སུམ་ཅུའི་ཉིན་གཟིམ་སྦུག་
ཀྱེ་རྡོར་ཕུག་ཏུ་ཞལ་ཤར་གཟིགས་ལ། ཞབས་རྡོ་རྗེ་དཀྱིལ་ཀྲུང་། སྐུ་དྲང་པོར་བསྲངས། ཕྱག་



གདན་རབས་ངོ་མཚར་བང་མཛོད།
གཉིས་མཉམ་གཞག་དང་བཅས་ཏེ་བྲག་རྫོང་མའི་ཐུགས་དམ་ཉམས་བཞེས་ཀྱི་ཏིང་ངེ་འཛིན་
ལ་རྩེ་གཅིག་ཏུ་བཞུགས་བཞིན་པའི་ངང་ནས་རེ་ཞིག་དགོངས་པ་གཞན་དོན་དུ་གཤེགས་པའི་
ཚུལ་བསྟན་ཏོ། །དེའི་ཚེ་སྒྲོལ་མ་ཕོ་བྲང་གི་གཡས་གཡོན་གྱི་ཕྱོགས་ཡོངས་ལ་འཇའ་འོད་ཀྱིས་
གང་བ། མེ་ཏོག་གི་ཆར་ཆེན་པོ་ཀུན་ཏུ་བབས་པ་ལ་སོགས་ངོ་མཚར་གྱི་ལྟས་དཔག་མེད་བྱུང་ངོ༌། །



བཞི་བཅུ་པ། ངག་དབང་མཐུ་སྟོབས་དབང་ཕྱུག་
ཁྲི་ཆེན་བཞི་བཅུ་པ་ངག་དབང་མཐུ་སྟོབས་དབང་ཕྱུག་ནི། ཡབ་དཔལ་ས་སྐྱ་པ་ཆེན་པོ་ཁྲི་
ཆེན་འཛམ་གླིང་ཆེ་རྒུ་དབང་སྡུད་སྙིང་པོ་དང་། སྤྲུལ་པའི་ཆོས་བློན་ཐུ་མི་སམ་བྷོ་ཊའི་རིགས་བརྒྱུད་
སྒེར་ཐོན་མིའི་སྲས་མོ་ཆོས་ཉིད་དབང་མོ་གཉིས་ཀྱི་སྲས་སུ་རབ་བྱུང་བཅོ་ལྔ་པའི་ལྕགས་ཕོ་བྱི།
1259
་



གདན་རབས་ངོ་མཚར་བང་མཛོད།
ཕྱི་ལོ་༡༩༠༠ལོར་གཟིམ་ཆུང་བཀྲིས་འཁྱིལ་དུ་ངོ་མཚར་བའི་ལྟས་དང་བཅས་པའི་སྒོ་ནས་བལྟམས།
དེ་འཕྲལ་ཡབ་རྗེ་རྡོ་རྗེ་འཆང་གི་ཞལ་སྔ་ནས་ངག་དབང་མཐུ་སྟོབས་དབང་ཕྱུག་དྲག་ཤུལ་ཡོན་ཏན་
རྒྱ་མཚོ་བཀྲ་ཤིས་གྲགས་པའི་རྒྱལ་མཚན་དཔལ་བཟང་པོ་ཞེས་པའི་མཚན་གྱི་ཅོད་པཎ་བསྩལ།
རྗེ་འདི་ནི་ཨོ་རྒྱན་སངས་རྒྱས་གཉིས་པས་གཏེར་ལུང་དུ་མ་ནས་བསྔགས་པ་ལྟར་སྔོན་གྱི་སློབ་དཔོན་
འཇམ་དཔལ་བཤེས་གཉེན། པཎ་ཆེན་བི་མ་ལ་མི་ཊ། ཆོས་རྒྱལ་ཁྲི་སྲོང་ལྡེའུ་བཙན། མངའ་བདག་
ཉང་རལ། གུ་རུ་ཆོས་དབང་ལ་སོགས་གཏེར་སྟོན་རྐྱང་པའི་སྐྱེ་བ་བཅུ་གཉིས་བརྒྱུད་དེ་བཅུ་གསུམ་
པར་པདྨ་འོད་གསལ་མདོ་སྔགས་གླིང་པའམ་འཇམ་དབྱངས་མཁྱེན་བརྩེ་དབང་པོ་ཀུན་དགའ་བསྟན་
པའི་རྒྱལ་མཚན་ཞེས་སྲིད་ན་འགྲན་ཟླ་བྲལ་བ་དེ་ཉིད་དམ། ཡང་ན་གྲུབ་ཆེན་དྲིལ་བུ་པ། ནགས་
ཀྱི་རིན་ཆེན། འབྲོམ་སྟོན་པ། རྗེ་བཙུན་ཆེན་པོ། མཉམ་མེད་དྭགས་པོ། ཀློང་ཆེན་པ། ཐང་སྟོང་
རྒྱལ་པོ། དགེ་འདུན་གྲུབ། ལྷ་བཙུན་ནམ་མཁའ་འཇིགས་མེད་ལ་སོགས་རིས་མེད་མཁས་
གྲུབ་མང་པོའི་སྐྱེ་སྲིད་བཟུང་བའི་ཐར་རྩེ་ནམ་མཁའ་འཆི་མེད་ཀྱི་ཡང་སྲིད་དུ་ཕེབས་པའི་ངོ་
མཚར་བཀའ་བབས་བདུན་ལྡན་འཇམ་དབྱངས་མཁྱེན་བརྩེ་དབང་པོ་ཞིང་འདིར་བཀོད་པ་བསྡུ་
སྐབས་སྤྲུལ་གཞི་རི་བོ་རྩེ་ལྔའི་བི་མ་ལ་མི་ཊའི་ཐུགས་ཀར་ཐིམ། སྤྲུལ་པ་ལྔས་སེམས་ཅན་གྱི་
དོན་བྱེད་དུ་ཕེབས་པའི་ཡེ་ཤེས་སྒྱུ་འཕྲུལ་གྱི་བཀོད་པ་ནི་གཅིག་ཁྲི་ཆེན་རྡོ་རྗེ་འདི་ཉིད་ཡིན་པར་
པདྨ་འོད་གསལ་མདོ་སྔགས་གླིང་པའམ་འཇམ་དབྱངས་མཁྱེན་བརྩེ་དབང་པོའི་རྣམ་ཐར་དོན་
བསྡུས་དང་རྗེ་ཉིད་ཀྱི་ཞལ་གསུངས་སོགས་ལས་ཤིན་ཏུ་གསལ་བ་རུ་གྲུབ། སྐུ་གཞོན་ནུའི་
དུས་ན་ཚེགས་ཆེན་མི་དགོས་པར་ཆོས་ཀྱི་མ་མོ་རྣམས་ཐུགས་སུ་ཆུད། གདན་ས་ཆེན་པོའི་ཕྱག་
ལེན༑ གར་འཆམས། གདངས་དབྱངས། རྔ་རོལ། འབྲི་ཐིག་ལ་སོགས་ལའང་ཚེ་རང་བྱུང་ལྷུན་
གྲུབ་ལྟ་བུའི་ཚུལ་དུ་མཁྱེན་པའི་སྤྱན་རས་རྒྱས། སྐུ་ནར་སོན་པ་ན་བྱང་ཆུབ་སེམས་དཔའ་ཐམས་
ཅད་ཀྱི་ཡབ་དཔལ་ས་སྐྱ་པ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་དྲག་ཤུལ་འཕྲིན་
05)



དཔལ་ས་སྐྱའི་རིག་མཛོད།
ཀྱི
ལས་རིན་ཆེན་གྱི་ཞལ་སྔ་ནས་དང་། ཡབ་རྗེ་རྡོ་རྗེ་འཆང་དངོས་འཛམ་གླིང་ཆེ་རྒུ་དབང་སྡུད།
ཐུབ་བསྟན་ཡོངས་རྫོགས་ཀྱི་བཤེས་གཉེན་ངོར་ཁང་གསར་མཁན་ཆེན་ངག་དབང་བློ་གྲོས་
གཞན་ཕན་སྙིང་པོ། སྐྱབས་མགོན་འཇམ་དབྱངས་ཐུབ་བསྟན་བཟང་པོ། ངོར་ཀླུ་ལྡིང་རྒྱལ་
སྲས་འཇམ་དབྱངས་ཆོས་ཀྱི་ཉི་མ་སོགས་ཀྱི་ཞབས་པད་མཉེས་པ་གསུམ་གྱིས་བསྙེན་ཏེ་གངས་
ཅན་བསྟན་པའི་མངའ་བདག་རྗེ་བཙུན་ས་སྐྱ་པའི་འཁྲུལ་བྲལ་བཀའ་སྲོལ་གྱི་གདམས་པ་མཐའ་
དག་གིས་མཚོན་གསང་སྔགས་གསར་རྙིང་གི་གདམས་པ་ཐམས་ཅད་མཁྱེན་པའི་ཡོལ་གོར་བུམ་
པ་གང་བྱོའི་ཚུལ་དུ་གསན་ཏེ་རིས་མེད་གདམས་པ་རྒྱ་མཚོའི་མཛོད་དུ་གྱུར། གང་གསན་པ་དེ་
དག་ཀྱང་སྤོང་བ་བསམ་གཏན་གྱི་འཁོར་ལོའི་ངོ་བོའི་འབྲས་ཅན་ལ་བརྟེན་ནས་ཆེས་མཐོན་པོའི་
གྲུབ་པའི་གོ་འཕང་དུ་གཤེགས། དགུང་ལོ་སོ་བདུན་པ་བཞེས་པའི་མེ་མོ་གླང༌། ཕྱི་ལོ་༡༩༣༧
ནས་ལྕགས་ཕོ་སྟག །ཕྱི་ལོ་༡༩༥༠བར་དུ་བྱང་ཕྱོགས་བོད་ཀྱི་རྡོ་རྗེ་གདན་དཔལ་ལྡན་ས་སྐྱའི་
བསྟན་པའི་བདག་པོར་བཞེངས་སོ། །དེའི་ཚེ་གསུང་ངག་རིན་པོ་ཆེས་ཐོག་དྲངས་ནས་དབང་དང་།
རྒྱུད༑ ལུང་། མན་ངག །བྱིན་རླབས་ལ་སོགས་ཀྱི་ཆོས་ཀྱི་སྦྱིན་ཆེན་པོ་སློབ་མའི་ཚོགས་བསམ་
གྱིས་མི་ཁྱབ་པ་ལ་བསྩལ་ཏེ་སྨིན་གྲོལ་གྱི་ས་ལ་བཀོད། རྟོགས་པ་ནང་ནས་རྡོལ་བའི་རྟགས་སུ་
རྗེ་བཙུན་རྡོ་རྗེ་རྣལ་འབྱོར་མའི་བྱིན་རླབས་ཀྱི་ཚེ་ཨ་མདོ་དྷི་ཕུ་ཆོས་རྗེ་སྤྲུལ་སྐུ་ལ་དབང་གི་ཡེ་ཤེས་
དངོས་སུ་ཕབ། དེའི་ཚེ་སྤྲུལ་སྐུ་བཞུགས་གདན་གྱི་སྟེང་ནས་གནམ་ལ་ཁྲུ་གང་ཙམ་ཡར་འཕར་
ཏེ་ནམ་མཁར་ཡུན་རིང་ཙམ་བཞུགས་ཐོག་མཐར་བཞུགས་གདན་ཐོག་ཏུ་དིག་སྒྲ་དང་བཅས་པའི་
སྒོ་ནས་བཞུགས་པར་གྲགས། ཀྱེ་རྡོ་རྗེ་མན་ངག་ལུགས་ཀྱི་དབང་ཆེན་སྐབས་རྟ་ནག་མཁན་ཆེན་
ངག་གི་དབང་ཕྱུག་ལ་དབང་གི་ལྷན་གཅིག་སྐྱེས་པའི་ཡེ་ཤེས་བཙན་ཐབས་སུ་འཁྲུངས་བཅུག་
ཅིང་། གཞུང་ས་དགའ་ལྡན་ཕོ་བྲང་གི་ཞབས་རིམ་སླད་དྲག་པོ་མངོན་སྤྱོད་ཀྱི་ལས་ལ་ཞུགས་པའི་
སྐབས་སུ་གཏོར་མའི་ཡུངས་དཀར་གྱིས་རང་སྒྲ་བསྒྲགས། གཏོར་ཆེན་ནས་བདུད་རྩི་བབས་པ།



གདན་རབས་ངོ་མཚར་བང་མཛོད།
མཚན་མོ་ཚག་སྒྲ་འུར་སྒྲ་བསྒྲགས་པ་དེར་ཡོད་སྲུང་མི་རྣམས་ཀྱིས་ཐོས་ཏེ་ཉལ་བློས་མ་བཟོད་པ་
དང་མཐར་དམ་ཉམས་ཙིཏྟའི་བུམ་པ་ཚལ་པར་གས་ཏེ་ཞིང་བཅུའི་དགྲ་བོ་ཐལ་བར་བརླགས་པར་
མཛད། གདན་ས་ཆེན་པོ་སེ་རར་མཚོན་འོག་ཏུ་འདས་མི་རྣམས་ཀྱིས་ཀུ་ཅོ་ཕྱུང་བའི་ཚེ་སེ་ར་བྱེས་
པ་གྲྭ་ཚང་ནས་གདན་ཞུས་ལྟར་སྦྱིན་བསྲེག་མཛད་དེ་གཤིན་འདྲེའི་ཀུ་ཅོ་དབྱིངས་སུ་དེངས་པར་
མཛད། ཡང་དཔལ་མོ་དཔལ་ཐང་གི་མཆོད་རྟེན་ཡོད་པའི་རི་རྩེ་རུ་ཆུ་ཡི་གཏེར་བཏོན། དེའི་ཚེ་
བསྐོར་ལམ་དུ་གླུ་གཞས་སུ་ཆགས་པ་ཡང་། དཔལ་ལྡན་ས་སྐྱའི་ཁྲི་ཆེན། སློབ་དཔོན་པདྨ་དངོས་
རེད༑ ༑དཔལ་ཐང་ཆུ་མེད་ཐང་ལ། །ངོ་མཚར་སྒྲུབ་ཆུ་བཞེས་སོང་། །ཞེས་གྲགས་པ་ཡང་བྱུང་།
ནུབ་རིར་བྱོན་པའི་ལམ་ཉིད་དུ་གངས་ཆུ་དྲག་པོ་གྱེན་དུ་བཟློགས་ཏེ་འཇིགས་བྲལ་རྣལ་འབྱོར་
དབང་ཕྱུག་གྲུབ་ཆེན་བིར་ཝ་པའི་རྣམ་ཐར་བདག་གིར་བཞེས། གདན་ས་ཆེན་པོ་དཔལ་ལྡན་ས་
སྐྱར་སྤྲུལ་པའི་ལྷ་ཆེན་ཉམས་གསོའི་བྱ་བ་ལས་ཀྱི་འཁོར་ལོའི་འཇུག་པར་རོལ་བའི་ཚེ་ངོ་མཚར་
བའི་ཀ་གདན། རྡོ་ཡི་ཀ་བ། ཐེམ་སྐས་ལ་སོགས་པའི་རྡོ་བཟང་ནམ་མཁའི་མཛོད་བཞིན་གཏེར་
ནས་བཞེས་པའི་ཚེ་གཏེར་སྟོན་རྩེ་གསུམ་འོད་དཀར་ཅན་རྣམས་ཡིན་པ་ལ་དམིགས་པ་གཉིས་
ཀྱི་འཕྱང་མོའི་ཆར་སྤྲིན་དབྱིངས་སུ་ཡིབས་སུ་བཅུག །ཡང་ཡབ་རྗེ་ཁྲི་ཆེན་ཆེ་རྒུ་དབང་སྡུད་ཉིད་
ཞིང་ལ་གཤེགས་པའི་སྐབས་སུ་གདུང་སྲས་ཁྲི་ཆེན་འདི་ཉིད་ཉིན་གསུམ་གྱི་རིང་མཇལ་རྒྱུ་མེད་
པར་གྱུར་ནས་སྐུ་འཁོར་ཚང་མ་ཐུགས་ངལ་བར་གྱུར་པ་ན་གློ་བུར་དུ་ཕྱིར་བྱོན་ནས་ང་ཡབ་རྗེ་རྡོ་
རྗེ་འཆང་བྱང་ཤམྦྷ་ལར་ཕེབས་སྐྱེལ་དུ་ཕྱིན་པ་ཡིན། བདེན་རྟགས་འདིའོ་ཞེས་སྔོན་ཆད་མིག་
གིས་མཐོང་མ་མྱོང་བའི་མེ་ཏོག་ཆུན་པོ་ཞིག་བསྣམས་འདུག་པར་དེར་ཡོད་རྣམས་ཧ་ལས་ཤིང་
མེ་ཏོག་དེའང་མ་རྙིང་པར་ཕྱིས་སུ་ཡང་ཕུན་ཚོགས་ཕོ་བྲང་གི་རྟེན་སྒམ་ནང་དུ་བཞུགས་པ་ལ་
སོགས་པའི་གྲུབ་པའི་མངོན་མཚན་དཔག་ཏུ་མེད། ཆོས་སྡེ་ལྷོར་གཞི་གསུམ་དང་གཞུང་ཆེན་
བཤད་གྲྭ་སྔར་སྲོལ་ལྟར་སླར་བྱུང་བར་མཛད་དེ་འདུལ་བ་ལ་གཅེས་པའི་བསྟན་འཛིན་གྱི་སྐྱེ་བོ་



དཔལ་ས་སྐྱའི་རིག་མཛོད།
]
མང་དུ་བྱོན། སྤྲུལ་པའི་ལྷ་ཁང་ཆེན་མོར་ཉམས་གསོ་རྒྱ་ཆེར་མཛད། ས་ཆེན་ཡབ་སྲས་ཀྱི་སྐུ་བརྙན་
གྱིས་ཐོག་དྲངས་ནས་སྐུ་གསུང་ཐུགས་རྟེན་བསམ་གྱིས་མི་ཁྱབ་པ་གསར་དུ་བཞེངས། མཐར་
ལྕགས་ཕོ་སྟག །ཕྱི་ལོ་༡༩༥༠ལོར་རྗེ་བཙུན་རིན་པོ་ཆེ་གྲགས་པ་རྒྱལ་མཚན་གྱི་བློ་འདས་ངོ་
མཚར་བའི་མཛད་པ་ལྟར་མགོན་པོ་ཉིད་ཀྱི་འཁྲུངས་གནས་གཟིམ་ཆུང་བཀྲིས་འཁྱིལ་ཉིད་དུ་
རེ་ཞིག་དགོངས་པ་མྱ་ངན་ལས་འདས་པའི་ཚུལ་བསྟན་ཏོ། །དེའི་ཚེ་ས་ཆེན་པོ་རབ་ཏུ་གཡོས།
དཔོན་པོ་རི་ངུ་བ། ཉིན་མཚན་མེད་པར་རྒྱབ་རི་ནས་རི་ཉིལ་བ། ཉི་མ་ལ་གུར་ཕུབ་པ། བར་
སྣང་འཇའ་སྤྲིན་གྱིས་གང་བ་སོགས་ངོ་མཚར་བའི་མཚན་མ་བསམ་ལས་འདས་པ་ཤར། ཞུགས་
འབུལ་གྱི་ཚེ་སྤུར་རུས་དབུ་རིལ་པོ། དབུ་སྐྲ། སྤྱན་ལྗགས་བཅས་མེས་མ་བཞེས་པ་དང་རིང་
བསྲེལ་གྱི་ཚོགས་དཔག་ཏུ་མེད་པ་བྱོན་ནོ། །



ཞེ་གཅིག་པ། སྐྱབས་མགོན་རྡོ་རྗེ་འཆང་ཆེན་པོ་ངག་དབང་ཀུན་དགའ་ཐེག་
ཆེན་དཔལ་འབར་འཕྲིན་ལས་བསམ་འཕེལ་དབང་གི་རྒྱལ་པོ།
ཁྲི་ཆེན་ཞེ་གཅིག་པ་སྐྱབས་མགོན་རྡོ་རྗེ་འཆང་ཆེན་པོ་ངག་དབང་ཀུན་དགའ་ཐེག་ཆེན་དཔལ་
འབར་འཕྲིན་ལས་བསམ་འཕེལ་དབང་གི་རྒྱལ་པོ་མཆོག་ནི། བོད་རབ་བྱུང་བཅུ་དྲུག་ཤིང་མོ་བྱའི་
ལོ་སྟེ་ཕྱི་ལོ་༡༩༤༥ལོར་རྗེ་བཙུན་ས་སྐྱ་པའི་གདན་ས་འོག་མར་གྲགས་པ་གཙང་རྩེ་གདོང་གི་ཆོས་



དཔལ་ས་སྐྱའི་རིག་མཛོད།
སྡེ་ཆེན་པོར་ཡབ་རྗེ་འཁོན་རིགས་རྡོ་རྗེ་འཛིན་པ་ཆེན་པོ་ངག་དབང་ཀུན་དགའ་རིན་ཆེན་དཔལ་
བཟང་པོ་མཆོག་དང་། རྒྱལ་ཡུམ་ལྷ་ལྡན་བོན་གྲོང་ཤོད་པའི་སྲས་མོ་བསོད་ནམས་སྒྲོལ་དཀར་
གཉིས་ཀྱི་རིགས་སྲས་སུ་ངོ་མཚར་བའི་རྟགས་དུ་མ་དང་བཅས་ཏེ་སྐུ་བལྟམས། སྐུ་ན་ཕྲ་མོའི་
དུས་ནས་ཡབ་རྗེ་རྡོ་རྗེ་འཆང་དངོས་ངག་དབང་ཀུན་དགའ་རིན་ཆེན་མཆོག་དང་། ངོར་མཁན་
ཆེན་ངག་དབང་བློ་གྲོས་གཞན་ཕན་སྙིང་པོ། འཇམ་དབྱངས་ཆོས་ཀྱི་བློ་གྲོས་སོགས་རིས་མེད་
སྐྱེས་ཆེན་དམ་པ་དུ་མའི་ཞབས་པད་བསྟེན་ཏེ་མདོ་སྔགས་རིག་པའི་གནས་དང་བཅས་པ་དང་ཁྱད་
པར་གདན་ས་ཆེན་པོའི་ཆོ་ག་ཕྱག་ལེན་སོགས་ལ་སྦྱངས་པ་མཛད་པས་མཁྱེན་པའི་ཕུལ་དུ་སོན།
རྗེ་ཉིད་དགུང་གྲངས་བཅོ་ལྔར་སོན་པའི་སྤྱི་ལོ་༡༩༥༩ལོ་དང་བོད་རབ་བྱུང་བཅུ་དྲུག་ཆུ་མོ་སྦྲུལ་
གྱི་ལོའི་ཟླ་བ་དང་པོར་གདན་ས་ཆེན་པོ་དཔལ་ལྡན་ས་སྐྱའི་ཁྲི་རབས་ཞེ་གཅིག་པར་མངའ་གསོལ་



རྗེས་དགེ་བ་བསྔོ་ཞིང་མཇུག་བསྡུ་བ།
རྩ་བའི་ས་བཅད་གཉིས་པ་མཐའ་མར་དགེ་བ་བརྗོད་པ་ནི།
དད་གསུམ་ནོར་བུའི་བ་གམ་མངོན་མཐོའི་རྩེར། །
གདན་རབས་གཡས་འཁྱིལ་སྐྱེ་བ་ལྔ་པའི་དུང༌། །
ཚད་མིན་བློ་གསུམ་འཇིག་པའི་ཆོ་འཕྲུལ་དུ། །
དོན་ལྡན་ཀུན་དགའི་དབྱངས་སུ་འདི་ན་སྙན། །
དེ་ལྟར་ཡོན་ཏན་ནོར་བུས་ལེགས་གཏམས་ཤིང༌། །
ངོ་མཚར་མཛད་པའི་རྦ་རླབས་ཆེར་གཡོ་བའི། །
གོང་མའི་རྣམ་ཐར་མ་དྲོས་འཇུག་ངོགས་ལས། །
ཆུ་ཐིགས་ཙམ་ཞིག་དད་པའི་སྐྲ་རྩེས་བླངས། །
གདན་རབས་རྣམ་ཐར་ནམ་མཁའི་མཐའ་འདྲ་བ། །
བློ་ལྡན་འདབ་བཟང་གིས་ཀྱང་མི་མཇལ་ན། །
བདག་བློ་བུང་བ་གཞོན་ནུའི་གཤོག་རྩལ་གྱིས། །
ཆ་ཡི་ཆ་ཙམ་རྟོགས་པ་རི་རའི་སྤུན། །
འོན་ཀྱང་འབྲུག་གི་རྔ་ཆེན་སྒྲོག་པའི་ཚེ། །
གཙུག་ལྡན་སྙན་པའི་གླུ་དབྱངས་ལེན་པ་ལྟར། །
གསུང་བསྐུལ་མཁའ་ལ་ལྡིང་བའི་འཇུག་ངོགས་སུ། །
བདག་བློ་བུང་བའི་འདབ་མའང་ཅུང་ཟད་གཡོས། །
U63



དཔལ་ས་སྐྱའི་རིག་མཛོད། །
མ་རུངས་སྒྲིབ་པས་བསླད་པའི་མང་པོའི་ཚོགས། །
ཕྱོགས་ཞེན་རོང་དུ་ལྷུངས་ཏེ་གདན་ཕྲེང་ལ། །
མོས་གུས་དད་པའི་ས་བོན་དབུལ་གྱུར་ན། །
དེབ་ཐེར་འདི་ལ་ཕྱོགས་པ་དེ་བས་རིང་། །
འོན་ཀྱང་ལེགས་བྱས་ཟོང་གིས་བཙལ་བ་ཡི། །
དད་པའི་ནོར་བུ་མངའ་ལྡན་འགའ་ཞིག་གི །
སྙིང་ལ་དཔྱིད་ཀྱི་དགའ་སྟོན་བསམ་ཡས་པ། །
ཅི་ཡང་སྐྲུན་བྱེད་དེབ་ཐེར་འདིས་བྱེད་སྙམ། །
འདིར་འབད་དགེ་བས་དུས་གསུམ་རྒྱལ་བ་ཡི། །
གདུང་འཚོབ་ཆེན་པོ་བླ་མ་དམ་པའི་ཞབས། །
འཛིན་མའི་ཁྱོན་འདིར་བསྐལ་པར་རྟག་བཞུགས་ནས། །
ཐུགས་ཀྱི་བཞེད་དོན་མ་ལུས་ལྷུན་གྲུབ་ཤོག ། །
ཅེས་པ་འདི་ཡང་གསལ་ནང་མཁན་པོ་ཞེས་པའི་ཚིག་སྐམ་འཛིན་པའི་ཆོས་མེད་ཤེས་མེད་
རྨོངས་རྒན་བསོད་ནམས་རྒྱ་མཚོས་སྦྱར་བའོ།། །། །



མཇུག་གཏམ།
སངས་རྒྱས་ཀྱི་བསྟན་པའི་རྩ་བ་བཤད་སྒྲུབ་གཉིས་ལ་ཐུག་ཅིང་དེའང་ནང་རིག་པར་
སློབ་སྦྱོང་དང་། ལག་ལེན་བསྟར་བའི་སྒོ་ནས་སེམས་ཁམས་ཀྱི་གོ་རྟོགས་ཇེ་མཐོར་གཏོང་
བའི་བསྟན་པ་གསོན་པོ་སྟེ། ལུང་དང་རྟོགས་པའི་བསྟན་པ་རིན་པོ་ཆེར་རག་ལས་ཤིང༌། དེའི་
མཐུན་རྐྱེན་གཙོ་བོ་གསུང་རབ་འཆད་ཉན་འགྲེམས་སྤེལ་གྱི་བྱ་བ་དང་
། ལྷག་པར་སྐད་ཡིག་
སྣ་ཚོགས་ལ་བརྟེན་ནས་སྐྱེ་བོ་གང་མང་ལ་ཕན་ལམ་གཏོད་རྒྱུའི་ལས་འགན་ཤིན་ཏུ་གལ་ཆེ་སྟེ།
དེའང་མདོ་ལས། ལྔ་བརྒྱ་ཐ་མར་འགྱུར་བ་ན། །ང་ཉིད་ཡི་གེའི་གཟུགས་སུ་གྱུར། །ང་ཡིན་
སྙམ་དུ་ཡིད་བྱོས་ལ། །དེ་ཚེ་དེ་ལ་གུས་པ་བསྐྱེད། །ཅེས་དང་སྐྱབས་མགོན་ཝགིནྡྲས། འགྲོ་བའི་
སྡུག་ཀུན་ནད་གསེལ་སྨན་གྱི་མཆོག །མངོན་མཐོ་ངེས་ལེགས་བདེ་སྟེར་ཐུབ་དབང་གསུང་། །
དམ་ཆོས་བདུད་རྩིའི་འཆད་ཉན་རྒྱུན་འཕེལ་ཞིང་། །ཡུན་དུ་གནས་ཕྱིར་འཕྲུལ་གྱི་སྤར་དུ་བསྐྲུན། །
ཞེས་དང་ཡང་འདི་སྐད་ཅེས། འདི་ཡི་དགེ་བས་ཡོངས་རྫོགས་རྒྱལ་བསྟན་དང་། །བྱེ་བྲག་ཐུབ་
དབང་གཉིས་པ་ས་སྐྱ་པས། །རྣམ་དག་བཀའ་སྲོལ་མདོ་རྒྱུད་སྙིང་པོའི་བསྟན། །སྲིད་མཐའི་
བར་དུ་དར་ཞིང་རྒྱས་གྱུར་ཅིག །ཅེས་པའི་བསྔོ་བ་སོགས་རྒྱ་ཆེར་གསུངས་པའི་རྒྱུ་མཚན་མང་པོར་
གཞིགས་ཏེ། ངེད་ཞིབ་འཇུག་ཚོགས་པས་ད་ཐེངས་རྒྱ་བོད་ཡིག་རིགས་གཉིས་ལྡན་གཙོ་བོར་
བྱས་པའི་དཔལ་ས་སྐྱའི་རིག་མཛོད་ཅེས་པའི་དཔེ་ཚོགས་བསྒྲིགས་སྤེལ་ཞུ་བའི་ལས་རིམ་ཁྲོད།
སྔ་ཕྱིར་རྒྱབ་སྐྱོར་དང་། སློབ་སྟོན་གནང་བའི་མཁས་དབང་དང་། ལོ་ཙཱ་བ། བོད་ལྗོངས་མི་



དཔལ་ས་སྐྱའི་རིག་མཛོད།
{
དམངས་དཔེ་ཁང་། གྲོན་དངུལ་གཏོང་མཁན་གྱི་སྦྱིན་བདག་སོགས་ལ་ཞེ་ཐག་པ་ནས་བཀའ་དྲིན་
ཆེ་ཞུ་བ་དང་ཆབས་ཅིག་རྗེས་སོར་ཡང་འདིར་སྔར་བཞིན་གཞོགས་འདེགས་གང་ལེགས་གནང་
རྒྱུའི་རེ་བའང་ཞུ་བ་ལགས། །
ཞེས་སྤྱི་ལོ་༢༠༡༢ལོའི་ཟླ་བ་༡༡ཚེས་༥ཉིན་གདན་ས་ཆེན་པོ་དཔལ་ལྡན་ས་སྐྱ་ནས་བསམ་
སྦྱོར་རབ་ཏུ་དཀར་བས། རིག་མཛོད་གཙོ་སྒྲིག་པ། ཤཱཀྱའི་དགེ་སྦྱོང༌། །
ས་སྐྱ་དཔལ་ལྡན་དོན་ཡོད་ཀྱིས།



དགེ་བ་འདི་ཡིས་སྐྱེ་བོ་ཀུན། །བསོད་ནམས་ཡེ་ཤེས་ཚོགས་རྫོགས་ཤིང་། །
བསོད་ནམས་ཡེ་ཤེས་ལས་བྱུང་བའི། །དམ་པ་སྐུ་གཉིས་ཐོབ་པར་ཤོག །
以此善业一切士,
ཉྙོ ཙྩོ ལ # # 4,
ཡྻོ - * 8,
ཀཾ དྷུ ཙྪཱ E。
* #
བའོ
[།
ཆུ
བྱ
རྟ་



ཛད་པ་པོ།
དཔལ་ས་སྐྱའི་གདན་རབས།
མཛད་པ་པོ། ། མཁན་པོ་བསོད་ནམས་རྒྱ་མཚོ།
རྩོམ་སྒྲིག་འགན་འཁུར་བ། དོན་གྲུབ་ཕུན་ཚོགས།
མདུན་ཤོག་འཆར་འགོད་པ། སྐལ་ཚེ། དགེ་ལེགས།
དཔེ་དེབ་འཆར་འགོད་པ། །
བསྟན་འཛིན། པ་སངས།
པར་གཞི་སྒྲིག་མཁན།
བོད་ལྗོངས་མི་དམངས་དཔེ་སྐྲུན་ཁང་།
དཔེ་སྐྲུན་འགྲེམས་སྤེལ་ཚན་པ།
ལྷ་ས་གླིང་སྐོར་བྱང་ལམ་སྒོ་ཨང་༢༠པ།
པར་འདེབས་ཚན་པ། ཁྲེན་ཏུའུ་ཏུང་ཅང་པར་འདེབས་ཚད་ཡོད་ཀུང་སི།
དེབ་ཚད།
787X960 1/16
པར་ཤོག
17， 5
ཁྲི་13. 3
པར་གཞི།
2012 ལོའི་ཟླ་བ་12པར་པར་གཞི་1བསྒྲིགས།
པར་ཐེངས།
2012 ལོའི་ཟླ་བ་12པར་པར་ཐེངས་1བཏབ།
པར་གྲངས།
01-3,000
དཔེ་དེབ་ཨང་རྟགས། ISBN978-7-223-03621-4
རིན་གོང་སྒོར།
52.00
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
དྲ་ཚིགས། http://www.sakya.org.cn
ཡིག་གྲངས།



ISBN 978-7-223-03621-4
978722303614">
定价:52.00元
